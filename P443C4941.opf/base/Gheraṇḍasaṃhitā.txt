ādīśvarāya praṇanāmi tasmai $
yenopadiṣṭā haṭhayogavidyā &
virājate pronnatarājayogam %
āroḍhum icchor adhirohiṇīva //

ādi-īśvarāya praṇanāmi tasmai $
yena upadiṣṭā haṭha-yoga-vidyā &
virājate pronnata-rāja-yogam %
āroḍhum icchor adhirohiṇi īva //

ekadā caṇḍakāpālir gatvā gheraṇḍakuṭṭiram 
praṇamya vinayād bhaktyā gheraṇḍaṃ paripṛcchhati //

ekadā caṇḍakāpālir gatvā gheraṇḍa-kuṭṭiram 
praṇamya vinayād bhaktyā gheraṇḍaṃ paripṛcchhati //

ghaṭasthayogaṃ yogeśa tattvajñānasya kāraṇam 
idānīṃ śrotum icchāmi yogeśvara vada prabho //

ghaṭa-stha-yogaṃ yoga-īśa tattva-jñānasya kāraṇam 
idānīṃ śrotum icchāmi yoga-īśvara vada prabho //

sādhu sādhu mahābāho yan māṃ tvaṃ paripṛcchasi 
kathayāmi hi te tattvaṃ sāvadhāno 'vadhāraya //

sādhu sādhu mahā-bāho yan māṃ tvaṃ paripṛcchasi 
kathayāmi hi te tattvaṃ sa-avadhāno 'vadhāraya //

nāsti māyāsamaḥ pāśo nāsti yogāt paraṃ balam 
na hi jñānāt paro bandhur nāhaṃkārāt paro ripuḥ //

na asti māyā-samaḥ pāśo na asti yogāt paraṃ balam 
na hi jñānāt paro bandhur na ahaṃ-kārāt paro ripuḥ //

abhyāsāt kādivarṇāder yathā śāstrāṇi bodhayet 
tathā yogaṃ samāsādya tattvajñānaṃ ca labhyate //

abhyāsāt ka-ādi-varṇa-āder yathā śāstrāṇi bodhayet 
tathā yogaṃ samāsādya tattva-jñānaṃ ca labhyate //

sukṛtair duṣkṛtaiḥ kāryair jāyate prāṇināṃ ghaṭaḥ 
ghaṭād utpadyate karma ghaṭayantraṃ yathā bhramet //

sukṛtair duṣ-kṛtaiḥ kāryair jāyate prāṇināṃ ghaṭaḥ 
ghaṭād utpadyate karma ghaṭa-yantraṃ yathā bhramet //

ūrdhvādho bhramate yadvad ghaṭayantraṃ gavāṃ vaśāt 
tadvat karmavaśāj jīvo bhramate janmamṛtyunā //

ūrdhva-adho bhramate yadvad ghaṭa-yantraṃ gavāṃ vaśāt 
tadvat karma-vaśāj jīvo bhramate janma-mṛtyunā //

āmakumbha ivāmbhaḥstho jīryamāṇaḥ sadā ghaṭaḥ 
yogānalena saṃdahya ghaṭaśuddhiṃ samācaret //

āma-kumbha iva ambhaḥ-stho jīryamāṇaḥ sadā ghaṭaḥ 
yoga-analena saṃdahya ghaṭa-śuddhiṃ samācaret //

śodhanaṃ dṛḍhatā caiva sthairyaṃ dhairyaṃ ca lāghavam 
pratyakṣaṃ ca nirliptaṃ ca ghatasthaṃ saptasādhanam //

śodhanaṃ dṛḍhatā ca eva sthairyaṃ dhairyaṃ ca lāghavam 
praty-akṣaṃ ca nirliptaṃ ca ghata-sthaṃ sapta-sādhanam //

ṣaṭkarmaṇā śodhanaṃ ca āsanena bhaved dṛḍham 
mudrayā sthiratā caiva pratyāhāreṇa dhairyatā //

ṣaṭ-karmaṇā śodhanaṃ ca āsanena bhaved dṛḍham 
mudrayā sthiratā ca eva pratyāhāreṇa dhairyatā //

prāṇāyāmāl lāghavaṃ ca dhyānāt pratyakṣam ātmani 
samādhinā nirliptaṃ ca muktir eva na saṃśayaḥ //

prāṇa-āyāmāl lāghavaṃ ca dhyānāt praty-akṣam ātmani 
samādhinā nirliptaṃ ca muktir eva na saṃśayaḥ //

dhautir vastis tathā netir laulikī trāṭakaṃ tathā 
kapālabhātiś caitāni ṣaṭkarmāṇi samācaret //

dhautir vastis tathā netir laulikī trāṭakaṃ tathā 
kapālabhātiś ca etāni ṣaṭ-karmāṇi samācaret //

antardhautir dantadhautir hṛddhautir mūlaśodhanam 
dhautyaś caturvidhā proktā ghaṭaṃ kurvanti nirmalam //

antar-dhautir danta-dhautir hṛd-dhautir mūla-śodhanam 
dhautyaś catur-vidhā proktā ghaṭaṃ kurvanti nir-malam //

vātasāraṃ vārisāraṃ vahnisāraṃ bahiṣkṛtam 
ghaṭasya nirmalārthāya hy antardhautiś caturvidhā //

vāta-sāraṃ vāri-sāraṃ vahni-sāraṃ bahiṣ-kṛtam 
ghaṭasya nir-mala-arthāya hy antar-dhautiś catur-vidhā //

kākacañcūvad āsyena pibed vāyuṃ śanaiḥ śanaiḥ 
cālayed udaraṃ paścād vartmanā recayec chanaiḥ //

kāka-cañcūvad āsyena pibed vāyuṃ śanaiḥ śanaiḥ 
cālayed udaraṃ paścād vartmanā recayec chanaiḥ //

vātasāraṃ paraṃ gopyaṃ dehanirmalakārakam 
sarvarogakṣayakaraṃ dehānalavivardhakam //

vāta-sāraṃ paraṃ gopyaṃ deha-nir-mala-kārakam 
sarva-roga-kṣaya-karaṃ deha-anala-vivardhakam //

ākaṇṭhaṃ pūrayed vāri vaktreṇa ca pibec chanaiḥ 
cālayed udareṇaiva codarād recayed adhaḥ //

ā-kaṇṭhaṃ pūrayed vāri vaktreṇa ca pibec chanaiḥ 
cālayed udareṇa eva ca udarād recayed adhaḥ //

vārisāraṃ paraṃ gopyaṃ dehanirmalakārakam 
sādhayed yaḥ prayatnena devadehaṃ prapadyate //

vāri-sāraṃ paraṃ gopyaṃ deha-nir-mala-kārakam 
sādhayed yaḥ prayatnena deva-dehaṃ prapadyate //

vārisāraṃ parāṃ dhautiṃ sādhayed yaḥ prayatnataḥ 
maladehaṃ śodhayitvā devadehaṃ prapadyate //

vāri-sāraṃ parāṃ dhautiṃ sādhayed yaḥ prayatnataḥ 
mala-dehaṃ śodhayitvā deva-dehaṃ prapadyate //

nābhigranthiṃ merupṛṣṭhe śatavāraṃ ca kārayet 
udarāmayajaṃ tyaktvā jāṭharāgniṃ vivardhayet 
vahnisāram iyaṃ dhautir yogināṃ yogasiddhidā //

nābhi-granthiṃ meru-pṛṣṭhe śata-vāraṃ ca kārayet 
udara-āmaya-jaṃ tyaktvā jāṭhara-agniṃ vivardhayet 
vahni-sāram iyaṃ dhautir yogināṃ yoga-siddhi-dā //

eṣā dhautiḥ parā gopyā na prakāśyā kadācana 
kevalaṃ dhautimātreṇa devadeho bhaved dhruvam //

eṣā dhautiḥ parā gopyā na prakāśyā kadā-cana 
kevalaṃ dhauti-mātreṇa deva-deho bhaved dhruvam //

kākīmudrāṃ sādhayitvā pūrayed udaraṃ mahat 
dhārayed ardhayāmaṃ tu cālayed adhavartmanā 
eṣā dhautiḥ parā gopyā na prakāśyā kadācana //

kākī-mudrāṃ sādhayitvā pūrayed udaraṃ mahat 
dhārayed ardhayāmaṃ tu cālayed adha-vartmanā 
eṣā dhautiḥ parā gopyā na prakāśyā kadā-cana //

nābhimagnajale sthitvā śaktināḍīṃ vimarjayet 
kārābhyāṃ kṣālayen nāḍīṃ yāvan malavisarjanam //

nābhi-magna-jale sthitvā śakti-nāḍīṃ vimarjayet 
kārābhyāṃ kṣālayen nāḍīṃ yāvan mala-visarjanam //

tāvat prakṣālya nāḍīṃ ca udare veśayet punaḥ 
idaṃ prakṣālanaṃ gopyaṃ devānām api durlabham 
kevalaṃ dhautimātreṇa devadeho bhaved dhruvam //

tāvat prakṣālya nāḍīṃ ca udare veśayet punaḥ 
idaṃ prakṣālanaṃ gopyaṃ devānām api dur-labham 
kevalaṃ dhauti-mātreṇa deva-deho bhaved dhruvam //

yām ārdhadhāraṇāśaktiṃ yāvan na sādhayen naraḥ 
bahiṣkṛtaṃ mahādhautī tāvan naiva tu jāyate //

yām ārdha-dhāraṇā-śaktiṃ yāvan na sādhayen naraḥ 
bahiṣ-kṛtaṃ mahā-dhautī tāvan na eva tu jāyate //

dantamūlaṃ jihvāmūlaṃ randhraṃ ca karṇayugmayoḥ 
kapālarandhraṃ pañceti dantadhautirvidhīyate //

danta-mūlaṃ jihvā-mūlaṃ randhraṃ ca karṇa-yugmayoḥ 
kapāla-randhraṃ pañca iti dantadhautirvidhīyate //

khadireṇa rasenātha mṛttikayā ca śuddhayā 
mārjayed dantamūlaṃ ca yāvat kilbiṣam āharet //

khadireṇa rasena atha mṛttikayā ca śuddhayā 
mārjayed danta-mūlaṃ ca yāvat kilbiṣam āharet //

dantamūlaṃ parā dhautir yogināṃ yogasādhane 
nityaṃ kuryāt prabhāte ca dantarakṣāya yogavit 
dantamūlaṃ dhāraṇādikāryeṣu yogināṃ yataḥ //

danta-mūlaṃ parā dhautir yogināṃ yoga-sādhane 
nityaṃ kuryāt prabhāte ca danta-rakṣāya yoga-vit 
danta-mūlaṃ dhāraṇā-ādi-kāryeṣu yogināṃ yataḥ //

athātaḥ saṃpravakṣyāmi jihvāśodhanakāraṇam 
jarāmaraṇarogādīn nāśayed dīrghalambikā //

atha ataḥ saṃpravakṣyāmi jihvā-śodhana-kāraṇam 
jarā-maraṇa-roga-ādīn nāśayed dīrgha-lambikā //

tarjanīmadhyamānāmā aṅgulitrayayogataḥ 
veśayed galamadhye tu mārjayel lambikāmalam 
śanaiḥ śanair mārjayitvā kaphadoṣaṃ nivārayet //

tarjanī-madhyamā-nāmā aṅguli-traya-yogataḥ 
veśayed gala-madhye tu mārjayel lambikā-malam 
śanaiḥ śanair mārjayitvā kapha-doṣaṃ nivārayet //

mārjayen navanītena dohayec ca punaḥ punaḥ 
tadagraṃ lauhayantreṇa karṣayitvā punaḥ punaḥ //

mārjayen navanītena dohayec ca punaḥ punaḥ 
tad-agraṃ lauha-yantreṇa karṣayitvā punaḥ punaḥ //

nityaṃ kuryāt prayatnena raver udayake 'stake 
evaṃ kṛte tu nitye ca lambikā dīrghatāṃ gatā //

nityaṃ kuryāt prayatnena raver udayake 'stake 
evaṃ kṛte tu nitye ca lambikā dīrghatāṃ gatā //

tarjanyaṅgulyagrayogān mārjayet karṇarandhrayoḥ 
nityam abhyāsayogena nādāntaraṃ prakāśanam //

tarjany--aṅguly-agra-yogān mārjayet karṇa-randhrayoḥ 
nityam abhyāsa-yogena nāda-antaraṃ prakāśanam //

vṛddhāṅguṣṭhena dakṣeṇa mardayed bhālarandhrakam 
evam abhyāsayogena kaphadoṣaṃ nivārayet //

vṛddha-aṅguṣṭhena dakṣeṇa mardayed bhāla-randhrakam 
evam abhyāsa-yogena kapha-doṣaṃ nivārayet //

nāḍī nirmalatāṃ yāti divyadṛṣṭiḥ prajāyate 
nidrānte bhojanānte ca divānte ca dine dine //

nāḍī nir-malatāṃ yāti divya-dṛṣṭiḥ prajāyate 
nidrā-ante bhojana-ante ca diva-ante ca dine dine //

hṛddhautiṃ trividhāṃ kuryād daṇḍavamanavāsasā //

hṛd-dhautiṃ tri-vidhāṃ kuryād daṇḍa-vamana-vāsasā //

rambhādaṇḍaṃ hariddaṇḍaṃ vetradaṇḍaṃ tathaiva ca 
hṛnmadhye cālayitvā tu punaḥ pratyāharec chanaiḥ //

rambhā-daṇḍaṃ harid-daṇḍaṃ vetra-daṇḍaṃ tatha aiva ca 
hṛn-madhye cālayitvā tu punaḥ pratyāharec chanaiḥ //

kaphapittaṃ tathā kledaṃ recayed ūrdhvavartmanā 
daṇḍadhautividhānena hṛdrogaṃ nāśayed dhruvam //

kapha-pittaṃ tathā kledaṃ recayed ūrdhva-vartmanā 
daṇḍa-dhauti-vidhānena hṛd-rogaṃ nāśayed dhruvam //

bhojanānte pibed vāri ākarṇapūritaṃ sudhīḥ 
ūrdhvadṛṣṭiṃ kṣaṇaṃ kṛtvā taj jalaṃ vamayet punaḥ 
nityam abhyāsayogena kaphapittaṃ nivārayet //

bhojana-ante pibed vāri ā-karṇa-pūritaṃ su-dhīḥ 
ūrdhva-dṛṣṭiṃ kṣaṇaṃ kṛtvā taj jalaṃ vamayet punaḥ 
nityam abhyāsa-yogena kapha-pittaṃ nivārayet //

ekonaviṃśatiḥ hastaḥ pañcaviṃśati vai tathā 
caturaṅgulavistāraṃ sūkṣmavastraṃ śanair graset 
punaḥ pratyāhared etat procyate dhautikarmakam //

eka-ūna-viṃśatiḥ hastaḥ pañca-viṃśati vai tathā 
catur-aṅgula-vistāraṃ sūkṣma-vastraṃ śanair graset 
punaḥ pratyāhared etat procyate dhauti-karmakam //

gulmajvaraplīhākuṣṭhakaphapittaṃ vinaśyati 
ārogyaṃ balapuṣṭiś ca bhavet tasya dine dine //

gulma-jvara-plīhā-kuṣṭha-kapha-pittaṃ vinaśyati 
ārogyaṃ bala-puṣṭiś ca bhavet tasya dine dine //

apānakrūratā tāvad yāvanmūlaṃ na śodhayet 
tasmāt sarvaprayatnena mūlaśodhanam ācaret //

apāna-krūratā tāvad yāvan-mūlaṃ na śodhayet 
tasmāt sarva-prayatnena mūla-śodhanam ācaret //

pītamūlasya daṇḍena madhyamāṅgulināpi vā 
yatnena kṣālayed guhyaṃ vāriṇā ca punaḥ punaḥ //

pīta-mūlasya daṇḍena madhyama-aṅgulina āpi vā 
yatnena kṣālayed guhyaṃ vāriṇā ca punaḥ punaḥ //

vārayet koṣṭhakāṭhinyam āmājīrṇaṃ nivārayet 
kāraṇaṃ kāntipuṣṭyoś ca dīpanaṃ vahnimaṇḍalam //

vārayet koṣṭha-kāṭhinyam āmā-jīrṇaṃ nivārayet 
kāraṇaṃ kānti-puṣṭyoś ca dīpanaṃ vahni-maṇḍalam //

jalavastiḥ śuṣkavastir vastī ca dvividhau smṛtau 
jalavastiṃ jale kuryāc chuṣkavastiṃ kṣitau sadā //

jala-vastiḥ śuṣka-vastir vastī ca dvi-vidhau smṛtau 
jala-vastiṃ jale kuryāc chuṣka-vastiṃ kṣitau sadā //

nābhimagnajale pāyunyastanālotkaṭāsanaḥ 
ākuñcanaṃ prakāśaṃ ca jalavastiṃ samācaret //

nābhi-magna-jale pāyu-nyasta-nāla-utkaṭa-āsanaḥ 
ākuñcanaṃ prakāśaṃ ca jala-vastiṃ samācaret //

pramehaṃ ca gudāvartaṃ krūravāyuṃ nivārayet 
bhavet svacchandadehaś ca kāmadevasamo bhavet //

pramehaṃ ca guda-āvartaṃ krūra-vāyuṃ nivārayet 
bhavet sva-cchanda-dehaś ca kāma-deva-samo bhavet //

vastiṃ paścimatānena cālayitvā śanaiḥ śanaiḥ 
aśvinīmudrayā pāyum ākuñcayet prakāśayet //

vastiṃ paścima-tānena cālayitvā śanaiḥ śanaiḥ 
aśvinī-mudrayā pāyum ākuñcayet prakāśayet //

evam abhyāsayogena koṣṭhadoṣo na vidyate 
vivardhayej jāṭharāgnim āmavātaṃ vināśayet //

evam abhyāsa-yogena koṣṭha-doṣo na vidyate 
vivardhayej jāṭhara-agnim āma-vātaṃ vināśayet //

vitastimānaṃ sūkṣmasūtraṃ nāsānāle praveśayet 
mukhān nirgamayet paścāt procyate netikarmakam //

vitastimānaṃ sūkṣma-sūtraṃ nāsā-nāle praveśayet 
mukhān nirgamayet paścāt procyate neti-karmakam //

sādhanān netikarmāpi khecarīsiddhim āpnuyāt 
kaphadoṣā vinaśyanti divyadṛṣṭiḥ prajāyate //

sādhanān neti-karma api khecarī-siddhim āpnuyāt 
kapha-doṣā vinaśyanti divya-dṛṣṭiḥ prajāyate //

amandavegaṃ tundaṃ ca bhrāmayed ubhapārśvayoḥ 
sarvarogān nihantīha dehānalavivardhanam //

a-manda-vegaṃ tundaṃ ca bhrāmayed ubha-pārśvayoḥ 
sarva-rogān nihanti iha deha-anala-vivardhanam //

nimeṣonmeṣakaṃ tyaktvā sūkṣmalakṣyaṃ nirīkṣayet 
yāvad aśrū nipatate trāṭakaṃ procyate budhaiḥ //

nimeṣa-unmeṣakaṃ tyaktvā sūkṣma-lakṣyaṃ nirīkṣayet 
yāvad aśrū nipatate trāṭakaṃ procyate budhaiḥ //

evam abhyāsayogena śāṃbhavī jāyate dhruvam 
na jāyate netrarogaḥ divyadṛṣṭipradāyakam //

evam abhyāsa-yogena śāṃbhavī jāyate dhruvam 
na jāyate netra-rogaḥ divya-dṛṣṭi-pradāyakam //

vāmakrameṇa vyutkrameṇa śītkrameṇa viśeṣataḥ 
bhālabhātiṃ tridhā kuryāt kaphadoṣaṃ nivārayet //

vāma-krameṇa vyutkrameṇa śīt-krameṇa viśeṣataḥ 
bhāla-bhātiṃ tridhā kuryāt kapha-doṣaṃ nivārayet //

iḍayā pūrayed vāyuṃ recayet piṅgalā punaḥ 
piṅgalayā pūrayitvā punaś candreṇa recayet //

iḍayā pūrayed vāyuṃ recayet piṅgalā punaḥ 
piṅgalayā pūrayitvā punaś candreṇa recayet //

pūrakaṃ recakaṃ kṛtvā vegena na tu cālayet 
evam abhyāsayogena kaphadoṣaṃ nivārayet //

pūrakaṃ recakaṃ kṛtvā vegena na tu cālayet 
evam abhyāsa-yogena kapha-doṣaṃ nivārayet //

nāsābhyāṃ jalam ākṛṣya punar vaktreṇa recayet 
pāyaṃ pāyaṃ prakurvaṃś cec chleṣmadoṣaṃ nivārayet //

nāsābhyāṃ jalam ākṛṣya punar vaktreṇa recayet 
pāyaṃ pāyaṃ prakurvaṃś cec chleṣma-doṣaṃ nivārayet //

śītkṛtya pītvā vaktreṇa nāsānalair virecayet 
evam abhyāsayogena kāmadevasamo bhavet //

śīt-kṛtya pītvā vaktreṇa nāsā-nalair virecayet 
evam abhyāsa-yogena kāma-deva-samo bhavet //

na jāyate vārddhakaṃ ca jvaro naiva prajāyate 
bhavet svacchandadehaś ca kaphadoṣaṃ nivārayet //

na jāyate vārddhakaṃ ca jvaro na eva prajāyate 
bhavet sva-cchanda-dehaś ca kapha-doṣaṃ nivārayet //

[[iti śrī-gheraṇḍa-saṃhitāyāṃ gheraṇḍa-caṇḍa-saṃvāde ghaṭa-stha-yoge ṣaṭ-karma-sādhanaṃ nāma prathamo1padeśaḥ //1// ]]

āsanāni samastāni yāvanto jīvajantavaḥ 
caturaśīti lakṣāṇi śivena kathitaṃ purā //

āsanāni samastāni yāvanto jīva-jantavaḥ 
catur-aśīti lakṣāṇi śivena kathitaṃ purā //

teṣāṃ madhye viśiṣṭāni ṣoḍaśonaṃ śataṃ kṛtam 
teṣāṃ madhye martyaloke dvātriṃśad āsanaṃ śubham //

teṣāṃ madhye viśiṣṭāni ṣo-ḍaśa-ūnaṃ śataṃ kṛtam 
teṣāṃ madhye martya-loke dvā-triṃśad āsanaṃ śubham //

siddhaṃ padmaṃ tathā bhadraṃ muktaṃ vajraṃ ca svastikam 
siṃhaṃ ca gomukhaṃ vīraṃ dhanurāsanam eva ca //

siddhaṃ padmaṃ tathā bhadraṃ muktaṃ vajraṃ ca svastikam 
siṃhaṃ ca go-mukhaṃ vīraṃ dhanur-āsanam eva ca //

mṛtaṃ guptaṃ tathā mātsyaṃ matsyendrāsanam eva ca 
gorakṣaṃ paścimottānam utkaṭaṃ saṃkaṭaṃ tathā //

mṛtaṃ guptaṃ tathā mātsyaṃ matsya-indra-āsanam eva ca 
go-rakṣaṃ paścima-uttānam ut-kaṭaṃ saṃ-kaṭaṃ tathā //

mayūraṃ kukkuṭaṃ kūrmaṃ tathā uttānakūrmakam 
uttānamaṇḍukaṃ vṛkṣaṃ maṇḍūkaṃ garuḍaṃ vṛṣam //

mayūraṃ kukkuṭaṃ kūrmaṃ tathā uttāna-kūrmakam 
uttāna-maṇḍukaṃ vṛkṣaṃ maṇḍūkaṃ garuḍaṃ vṛṣam //

śalabhaṃ makaraṃ coṣṭraṃ bhujaṃgaṃ ca yogāsanam 
dvātriṃśad āsanāny eva martyaloke ca siddhidā //

śalabhaṃ makaraṃ ca uṣṭraṃ bhujaṃ-gaṃ ca yoga-āsanam 
dvā-triṃśad āsanāny eva martya-loke ca siddhi-dā //

yonisthānakam aṅghrimūlaghaṭitaṃ saṃpīḍya gulphetaraṃ $
meḍhropary atha saṃnidhāya cibukaṃ kṛtvā hṛdi sthāpitam &
sthāṇuḥ saṃyamitendriyo 'caladṛśā paśyan bhruvor antare %
etan mokṣakapāṭabhedanakaraṃ siddhāsanaṃ procyate //

yoni-sthānakam aṅghri-mūla-ghaṭitaṃ saṃpīḍya gulpha-itaraṃ $
meḍhra-upary atha saṃnidhāya cibukaṃ kṛtvā hṛdi sthāpitam &
sthāṇuḥ saṃyamita-indriyo '-cala-dṛśā paśyan bhruvor antare %
etan mokṣa-kapāṭa-bhedana-karaṃ siddha-āsanaṃ procyate //

vāmor ūpari dakṣiṇaṃ hi caraṇaṃ saṃsthāpya vāmaṃ tathā $
dakṣor ūpari paścimena vidhinā kṛtvā karābhyāṃ dṛḍham &
aṅguṣṭhau hṛdaye nidhāya cibukaṃ nāsāgram ālokayed %
etad vyādhivikāranāśanakaraṃ padmāsanaṃ procyate //

vāmor ūpari dakṣiṇaṃ hi caraṇaṃ saṃsthāpya vāmaṃ tathā $
dakṣor ūpari paścimena vidhinā kṛtvā karābhyāṃ dṛḍham &
aṅguṣṭhau hṛdaye nidhāya cibukaṃ nāsā-agram ālokayed %
etad vyādhi-vikāra-nāśana-karaṃ padma-āsanaṃ procyate //

gulphau ca vṛṣaṇasyādho vyutkrameṇa samāhitau 
pādāṅguṣṭhau karābhyāṃ ca dhṛtvā ca pṛṣṭhadeśataḥ //

gulphau ca vṛṣaṇasya adho vyutkrameṇa samāhitau 
pāda-aṅguṣṭhau karābhyāṃ ca dhṛtvā ca pṛṣṭha-deśataḥ //

jālaṃdharaṃ samāsādya nāsāgram avalokayet 
bhadrāsanaṃ bhaved etat sarvavyādhivināśakam //

jālaṃ-dharaṃ samāsādya nāsā-agram avalokayet 
bhadra-āsanaṃ bhaved etat sarva-vyādhi-vināśakam //

pāyumūle vāmagulphaṃ dakṣagulphaṃ tathopari 
śirogrīvāsame kāye muktāsanaṃ tu siddhidam //

pāyu-mūle vāma-gulphaṃ dakṣa-gulphaṃ tatha ūpari 
śiro-grīva-āsame kāye mukta-āsanaṃ tu siddhi-dam //

jaṅghayor vajravat kṛtvā gudapārśve padāv ubhau 
vajrāsanaṃ bhaved etad yogināṃ siddhidāyakam //

jaṅghayor vajravat kṛtvā guda-pārśve padāv ubhau 
vajra-āsanaṃ bhaved etad yogināṃ siddhi-dāyakam //

jānūrvor antare kṛtvā yogī pādatale ubhe 
ṛjukāyaḥ samāsīnaḥ svastikaṃ tat pracakṣate //

jānu-urvor antare kṛtvā yogī pāda-tale ubhe 
ṛju-kāyaḥ samāsīnaḥ svastikaṃ tat pracakṣate //

gulphau ca vṛṣaṇasyādho vyutkrameṇordhvatāṃ gatau 
citimūlau bhūmisaṃsthau karau ca jānunopari //

gulphau ca vṛṣaṇasya adho vyutkrameṇā urdhvatāṃ gatau 
citi-mūlau bhūmi-saṃsthau karau ca jānuna ūpari //

vyāttavaktro jalaṃdhreṇa nāsāgram avalokayet 
siṃhāsanaṃ bhaved etat sarvavyādhivināśakam //

vyātta-vaktro jalaṃ-dhreṇa nāsā-agram avalokayet 
siṃha-āsanaṃ bhaved etat sarva-vyādhi-vināśakam //

pādau bhūmau ca saṃsthāpya pṛṣṭhapārśve niveśayet 
sthirakāyaṃ samāsādya gomukhaṃ gomukhākṛti //

pādau bhūmau ca saṃsthāpya pṛṣṭha-pārśve niveśayet 
sthira-kāyaṃ samāsādya go-mukhaṃ go-mukha-ākṛti //

ekapādam athaikasmin vinyased ūrusaṃsthitam 
itarasmiṃs tathā paścād vīrāsanam itīritam //

eka-pādam atha ekasmin vinyased ūru-saṃsthitam 
itarasmiṃs tathā paścād vīra-āsanam itī iritam //

prasārya pādau bhuvi daṇḍarūpau $
karau ca pṛṣṭhaṃ dhṛtapādayugmam &
kṛtvā dhanustulyavivartitāṅgaṃ %
nigadyate vai dhanurāsanaṃ tat //

prasārya pādau bhuvi daṇḍa-rūpau $
karau ca pṛṣṭhaṃ dhṛta-pāda-yugmam &
kṛtvā dhanus-tulya-vivartita-aṅgaṃ %
nigadyate vai dhanur-āsanaṃ tat //

uttānaṃ śavavad bhūmau śayānaṃ tu śavāsanam 
śavāsanaṃ śramaharaṃ cittaviśrāntikāraṇam //

uttānaṃ śavavad bhūmau śayānaṃ tu śava-āsanam 
śava-āsanaṃ śrama-haraṃ citta-viśrānti-kāraṇam //

jānūrvor antare pādau kṛtvā pādau ca gopayet 
pādaupari ca saṃsthāpya gudaṃ guptāsanaṃ viduḥ //

jānu-ūrvor antare pādau kṛtvā pādau ca gopayet 
pādaupari ca saṃsthāpya gudaṃ gupta-āsanaṃ viduḥ //

muktapadmāsanaṃ kṛtvā uttānaśayanaṃ caret 
kūrparābhyāṃ śiro veṣṭya matsyāsanaṃ tu rogahā //

mukta-padma-āsanaṃ kṛtvā uttāna-śayanaṃ caret 
kūrparābhyāṃ śiro veṣṭya matsya-āsanaṃ tu roga-hā //

udare paścimaṃ tānaṃ kṛtvā tiṣṭhati yatnataḥ 
namrāṅgaṃ vāmapadaṃ hi dakṣajānūpari nyaset //

udare paścimaṃ tānaṃ kṛtvā tiṣṭhati yatnataḥ 
namra-aṅgaṃ vāma-padaṃ hi dakṣa-jānu-ūpari nyaset //

tatra yāmyaṃ kūrparaṃ ca yāmyakare ca vaktrakam 
bhruvor madhye gatā dṛṣṭiḥ pīṭhaṃ matsyendram ucyate //

tatra yāmyaṃ kūrparaṃ ca yāmya-kare ca vaktrakam 
bhruvor madhye gatā dṛṣṭiḥ pīṭhaṃ matsya-indram ucyate //

jānūrvor antare pādau uttānau vyaktasaṃsthitau 
gulphau cācchādya hastābhyām uttānābhyaṃ prayatnataḥ //

jānu-ūrvor antare pādau uttānau vyakta-saṃsthitau 
gulphau cā acchādya hastābhyām uttānābhyaṃ prayatnataḥ //

kaṇṭhasaṃkocanaṃ kṛtvā nāsāgram avalokayet 
gorakṣāsanam ity āhur yogināṃ siddhikāraṇam //

kaṇṭha-saṃkocanaṃ kṛtvā nāsa-agram avalokayet 
go-rakṣa-āsanam ity āhur yogināṃ siddhi-kāraṇam //

prasārya pādau bhuvi daṇḍarūpau $
saṃnyastabhālaṃ citiyugmamadhye &
yatnena pādau ca dhṛtau karābhyāṃ %
yogendrapīṭhaṃ paścimatānam āhuḥ //

prasārya pādau bhuvi daṇḍa-rūpau $
saṃnyasta-bhālaṃ citi-yugma-madhye &
yatnena pādau ca dhṛtau karābhyāṃ %
yoga-indra-pīṭhaṃ paścima-tānam āhuḥ //

aṅguṣṭhābhyām avaṣṭabhya dharāṃ gulphau ca khe gatau 
tatropari gudaṃ nyased vijñeyam utkaṭāsanam //

aṅguṣṭhābhyām avaṣṭabhya dharāṃ gulphau ca khe gatau 
tatra upari gudaṃ nyased vijñeyam utkaṭa-āsanam //

vāmapādaciter mūlaṃ saṃnyasya dharaṇītale 
pādadaṇḍena yāmyena veṣṭayed vāmapādakam 
jānuyugme karayugmam etat saṃkaṭam āsanam //

vāma-pāda-citer mūlaṃ saṃnyasya dharaṇī-tale 
pāda-daṇḍena yāmyena veṣṭayed vāma-pādakam 
jānu-yugme kara-yugmam etat saṃkaṭam āsanam //

dharām avaṣṭabhya karadvayābhyāṃ $
tat kūrpare sthāpitanābhipārśvam &
uccāsane daṇḍavad utthitaḥ khe %
mayūram etat pravadanti pīṭham //

dharām avaṣṭabhya kara-dvayābhyāṃ $
tat kūrpare sthāpita-nābhi-pārśvam &
ucca-āsane daṇḍavad utthitaḥ khe %
mayūram etat pravadanti pīṭham //

bahukadaśanabhuktaṃ bhasma kuryād aśeṣaṃ $
janayati jaṭharāgniṃ jārayet kālakūṭam &
harati sakalarogān āśu gulmajvarādīn %
bhavati vigatadoṣaṃ hy āsanaṃ śrīmayūram //

bahu-kad-aśana-bhuktaṃ bhasma kuryād a-śeṣaṃ $
janayati jaṭhara-agniṃ jārayet kāla-kūṭam &
harati sa-kala-rogān āśu gulma-jvara-ādīn %
bhavati vigata-doṣaṃ hy āsanaṃ śrī-mayūram //

padmāsanaṃ samāsādya jānūrvor antare karau 
kūrparābhyāṃ samāsīno mañcasthaḥ kukkuṭāsanam //

padma-āsanaṃ samāsādya jānu-ūrvor antare karau 
kūrparābhyāṃ samāsīno mañca-sthaḥ kukkuṭa-āsanam //

gulphau ca vṛṣaṇasyādho vyutkrameṇa samāhitau 
ṛjukāyaśirogrīvaṃ kūrmāsanam itīritam //

gulphau ca vṛṣaṇasya adho vyutkrameṇa samāhitau 
ṛju-kāya-śiro-grīvaṃ kūrma-āsanam itī iritam //

kukkuṭāsanabandhasthaṃ karābhyāṃ dhṛtakandharam 
khagakūrmavad uttānam etad uttānakūrmakam //

kukkuṭa-āsana-bandha-sthaṃ karābhyāṃ dhṛta-kandharam 
kha-ga-kūrmavad uttānam etad uttāna-kūrmakam //

pādatalau pṛṣṭhadeśe aṅguṣṭhau dvau ca saṃspṛśet 
jānuyugmaṃ puraskṛtya sādhayen maṇḍukāsanam //

pāda-talau pṛṣṭha-deśe aṅguṣṭhau dvau ca saṃspṛśet 
jānu-yugmaṃ puraskṛtya sādhayen maṇḍuka-āsanam //

maṇḍūkāsanabandhasthaṃ kūrparābhyāṃ dhṛtaṃ śiraḥ 
etad bhekavad uttānam etad uttānamaṇḍukam //

maṇḍūka-āsana-bandha-sthaṃ kūrparābhyāṃ dhṛtaṃ śiraḥ 
etad bhekavad uttānam etad uttāna-maṇḍukam //

vāmorumūladeśe ca yāmyaṃ pādaṃ nidhāya tu 
tiṣṭhati vṛkṣavad bhūmau vṛkṣāsanam idaṃ viduḥ //

vāma-ūru-mūla-deśe ca yāmyaṃ pādaṃ nidhāya tu 
tiṣṭhati vṛkṣavad bhūmau vṛkṣa-āsanam idaṃ viduḥ //

jaṅghorubhyāṃ dharāṃ pīḍya sthirakāyo dvijānunā 
jānūpari karayugmaṃ garuḍāsanam ucyate //

jaṅgha-urubhyāṃ dharāṃ pīḍya sthira-kāyo dvi-jānunā 
jānu-ūpari kara-yugmaṃ garuḍa-āsanam ucyate //

yāmyagulphe pāyumūlaṃ vāmabhāge padetaram 
viparītaṃ spṛśed bhūmiṃ vṛṣāsanam idaṃ bhavet //

yāmya-gulphe pāyu-mūlaṃ vāma-bhāge pada-itaram 
viparītaṃ spṛśed bhūmiṃ vṛṣa-āsanam idaṃ bhavet //

adhyāsya śete padayugmavakṣe $
bhūmim avaṣṭabhya karadvayābhyām &
pādau ca śūnye ca vitasti cordhvaṃ %
vadanti pīṭhaṃ śalabhaṃ munīndrāḥ //

adhyāsya śete pada-yugma-vakṣe $
bhūmim avaṣṭabhya kara-dvayābhyām &
pādau ca śūnye ca vitasti cā urdhvaṃ %
vadanti pīṭhaṃ śalabhaṃ muni-indrāḥ //

adhyāsya śete hṛdayaṃ nidhāya $
bhūmau ca pādau pravisāryamāṇau &
śiraś ca dhṛtvā karadaṇḍayugme %
dehāgnikāraṃ makarāsanaṃ tat //

adhyāsya śete hṛdayaṃ nidhāya $
bhūmau ca pādau pravisāryamāṇau &
śiraś ca dhṛtvā kara-daṇḍa-yugme %
deha-agni-kāraṃ makara-āsanaṃ tat //

adhyāsya śete padayugmam astaṃ $
pṛṣṭhe nidhāyāpi dhṛtaṃ karābhyām &
ākuñcya samyag ghy udarāsyagaṇḍam %
uṣṭraṃ ca pīṭhaṃ yatayo vadanti //

adhyāsya śete pada-yugmam astaṃ $
pṛṣṭhe nidhāya api dhṛtaṃ karābhyām &
ākuñcya samyag ghy udara-āsya-gaṇḍam %
uṣṭraṃ ca pīṭhaṃ yatayo vadanti //

aṅguṣṭhanābhiparyantam adho bhūmau ca vinyaset 
karatalābhyāṃ dharāṃ dhṛtvā ūrdhvaṃ śīrṣaṃ phaṇīva hi //

aṅguṣṭha-nābhi-pary-antam adho bhūmau ca vinyaset 
kara-talābhyāṃ dharāṃ dhṛtvā ūrdhvaṃ śīrṣaṃ phaṇi īva hi //

dehāgnir vardhate nityaṃ sarvarogavināśanam 
jāgarti bhujagī devī sādhanād bhujaṃgāsanam //

deha-agnir vardhate nityaṃ sarva-roga-vināśanam 
jāgarti bhuja-gī devī sādhanād bhujaṃ-ga-āsanam //

uttānau caraṇau kṛtvā saṃsthāpya jānunopari 
āsanopari saṃsthāpya uttānaṃ karayugmakam //

uttānau caraṇau kṛtvā saṃsthāpya jānuna ūpari 
āsana upari saṃsthāpya uttānaṃ kara-yugmakam //

pūrakair vāyum ākṛṣya nāsāgram avalokayet 
yogāsanaṃ bhaved etad yogināṃ yogasādhane //

pūrakair vāyum ākṛṣya nāsa-agram avalokayet 
yoga-āsanaṃ bhaved etad yogināṃ yoga-sādhane //

[[iti śrī-gheraṇḍa-saṃhitāyāṃ gheraṇḍa-caṇḍa-saṃvāde ghata-stha-yogae āsana-prayogo nāma dvitīyo1padeśaḥ //2// ]]

mahāmudrā nabhomudrā uḍḍīyānaṃ jalaṃdharam 
mūlabandhaṃ mahābandhaṃ mahāvedhaś ca khecarī //

mahā-mudrā nabho-mudrā uḍḍīyānaṃ jalaṃ-dharam 
mūla-bandhaṃ mahā-bandhaṃ mahā-vedhaś ca khe-carī //

viparītakaraṇī yonir vajrolī śakticālanī 
taḍāgī māṇḍukī mudrā śāṃbhavī pañcadhāraṇā //

viparīta-karaṇī yonir vajrolī śakti-cālanī 
taḍāgī māṇḍukī mudrā śāṃbhavī pañca-dhāraṇā //

aśvinī pāśinī kākī mātaṅgī ca bhujaṃginī 
pañcaviṃśatimudrāś ca siddhidā iha yoginām //

aśvinī pāśinī kākī mātaṅgī ca bhujaṃ-ginī 
pañca-viṃśati-mudrāś ca siddhi-dā iha yoginām //

mudrāṇāṃ paṭalaṃ devi kathitaṃ tava saṃnidhau 
yena vijñātamātreṇa sarvasiddhiḥ prajāyate //

mudrāṇāṃ paṭalaṃ devi kathitaṃ tava saṃnidhau 
yena vijñāta-mātreṇa sarva-siddhiḥ prajāyate //

gopanīyaṃ prayatnena na deyaṃ yasya kasyacit 
prītidaṃ yogināṃ caiva durlabhaṃ marutām api //

gopanīyaṃ prayatnena na deyaṃ yasya kasya-cit 
prīti-daṃ yogināṃ ca eva durl-abhaṃ marutām api //

pāyumūlaṃ vāmagulphe saṃpīḍya dṛḍhayatnataḥ 
yāmyapādaṃ prasāryātha karābhyāṃ dhṛtapadāṅguliḥ //

pāyu-mūlaṃ vāma-gulphe saṃpīḍya dṛḍha-yatnataḥ 
yāmya-pādaṃ prasārya atha karābhyāṃ dhṛta-pada-aṅguliḥ //

kaṇṭhasaṃkocanaṃ kṛtvā bhruvor madhye nirīkṣayet 
pūrakair vāyuṃ saṃpūrya mahāmudrā nigadyate //

kaṇṭha-saṃkocanaṃ kṛtvā bhruvor madhye nirīkṣayet 
pūrakair vāyuṃ saṃpūrya mahā-mudrā nigadyate //

valitaṃ palitaṃ caiva jarāṃ mṛtyuṃ nivārayet 
kṣayakāsaṃ gudāvartaṃ plīhājīrṇaṃ jvaraṃ tathā 
nāśayet sarvarogāṃś ca mahāmudrābhisevanāt //

valitaṃ palitaṃ ca eva jarāṃ mṛtyuṃ nivārayet 
kṣaya-kāsaṃ guda-āvartaṃ plīhā-jīrṇaṃ jvaraṃ tathā 
nāśayet sarva-rogāṃś ca mahā-mudrā-abhisevanāt //

yatra yatra sthito yogī sarvakāryeṣu sarvadā 
ūrdhvajihvaḥ sthiro bhūtvā dhārayet pavanaṃ sadā 
nabhomudrā bhaved eṣā yogināṃ roganāśinī //

yatra yatra sthito yogī sarva-kāryeṣu sarvadā 
ūrdhva-jihvaḥ sthiro bhūtvā dhārayet pavanaṃ sadā 
nabho-mudrā bhaved eṣā yogināṃ roga-nāśinī //

udare paścimaṃ tānaṃ nābher ūrdhvaṃ tu kārayet 
uḍḍīnaṃ kurute yasmād aviśrāntaṃ mahākhagaḥ 
uḍḍīyānaṃ tv asau bandho mṛtyumātaṃgakesarī //

udare paścimaṃ tānaṃ nābher ūrdhvaṃ tu kārayet 
uḍḍīnaṃ kurute yasmād a-viśrāntaṃ mahā-kha-gaḥ 
uḍḍīyānaṃ tv asau bandho mṛtyu-mātaṃga-kesarī //

samagrād bandhanād dhy etad uḍḍīyānaṃ viśiṣyate 
uḍḍīyāne samabhyaste muktiḥ svābhāvikī bhavet //

samagrād bandhanād dhy etad uḍḍīyānaṃ viśiṣyate 
uḍḍīyāne samabhyaste muktiḥ svābhāvikī bhavet //

kaṇṭhasaṃkocanaṃ kṛtvā cibukaṃ hṛdaye nyaset 
jālaṃdhare kṛte bandhe ṣoḍaśādhārabandhanam 
jālaṃdharamahāmudrā mṛtyoś ca kṣayakāriṇī //

kaṇṭha-saṃkocanaṃ kṛtvā cibukaṃ hṛdaye nyaset 
jālaṃ-dhare kṛte bandhe ṣo-ḍaśa-ādhāra-bandhanam 
jālaṃ-dhara-mahā-mudrā mṛtyoś ca kṣaya-kāriṇī //

siddhaṃ jālaṃdharaṃ bandhaṃ yogināṃ siddhidāyakam 
ṣaṇmāsam abhyased yo hi sa siddho nātra saṃśayaḥ //

siddhaṃ jālaṃ-dharaṃ bandhaṃ yogināṃ siddhi-dāyakam 
ṣaṇ-māsam abhyased yo hi sa siddho na atra saṃśayaḥ //

pārṣṇinā vāmapādasya yonim ākuñcayet tataḥ 
nābhigranthiṃ merudaṇḍe saṃpīḍya yatnataḥ sudhīḥ //

pārṣṇinā vāma-pādasya yonim ākuñcayet tataḥ 
nābhi-granthiṃ meru-daṇḍe saṃpīḍya yatnataḥ su-dhīḥ //

meḍhraṃ dakṣiṇagulphena dṛḍhabandhaṃ samācaret 
nābher ūrdhvam adhaś cāpi tānaṃ kuryāt prayatnataḥ 
jarāvināśinī mudrā mūlabandho nigadyate //

meḍhraṃ dakṣiṇa-gulphena dṛḍha-bandhaṃ samācaret 
nābher ūrdhvam adhaś ca api tānaṃ kuryāt prayatnataḥ 
jarā-vināśinī mudrā mūla-bandho nigadyate //

saṃsārasāgaraṃ tartum abhilaṣati yaḥ pumān 
virale sugupto bhūtvā mudrām etāṃ samabhyaset //

saṃsāra-sāgaraṃ tartum abhilaṣati yaḥ pumān 
virale su-gupto bhūtvā mudrām etāṃ samabhyaset //

abhyāsād bandhanasyāsya marutsiddhir bhaved dhruvam 
sādhayed yatnatas tarhi maunī tu vijitālasaḥ //

abhyāsād bandhanasya asya marut-siddhir bhaved dhruvam 
sādhayed yatnatas tarhi maunī tu vijita-ālasaḥ //

vāmapādasya gulphena pāyumūlaṃ nirodhayet 
dakṣapādena tad gulphaṃ saṃpīḍya yatnataḥ sudhīḥ //

vāma-pādasya gulphena pāyu-mūlaṃ nirodhayet 
dakṣa-pādena tad gulphaṃ saṃpīḍya yatnataḥ su-dhīḥ //

śanaiḥ śanaiś cālayet pārṣṇiṃ yonim ākuñcayec chanaiḥ 
jālaṃdhare dhārayet prāṇaṃ mahābandho nigadyate //

śanaiḥ śanaiś cālayet pārṣṇiṃ yonim ākuñcayec chanaiḥ 
jālaṃ-dhare dhārayet prāṇaṃ mahā-bandho nigadyate //

mahābandhaḥ paro bandho jarāmaraṇanāśanaḥ 
prasādād asya bandhasya sādhayet sarvavāñchitam //

mahā-bandhaḥ paro bandho jarā-maraṇa-nāśanaḥ 
prasādād asya bandhasya sādhayet sarva-vāñchitam //

rūpayauvanalāvaṇyaṃ nārīṇāṃ puruṣaṃ vinā 
mūlabandhamahābandhau mahāvedhaṃ vinā tathā //

rūpa-yauvana-lāvaṇyaṃ nārīṇāṃ puruṣaṃ vinā 
mūla-bandha-mahā-bandhau mahā-vedhaṃ vinā tathā //

mahābandhaṃ samāsādya uḍḍānakumbhakaṃ caret 
mahāvedhaḥ samākhyāto yogināṃ siddhidāyakaḥ //

mahā-bandhaṃ samāsādya uḍḍāna-kumbhakaṃ caret 
mahā-vedhaḥ samākhyāto yogināṃ siddhi-dāyakaḥ //

mahābandhamūlabandhau mahāvedhasamanvitau 
pratyahaṃ kurute yas tu sa yogī yogavittamaḥ //

mahā-bandha-mūla-bandhau mahā-vedha-samanvitau 
praty-ahaṃ kurute yas tu sa yogī yoga-vittamaḥ //

na mṛtyuto bhayaṃ tasya na jarā tasya vidyate 
gopanīyaḥ prayatnena vedho yaṃ yogipuṃgavaiḥ //

na mṛtyuto bhayaṃ tasya na jarā tasya vidyate 
gopanīyaḥ prayatnena vedho yaṃ yogi-puṃ-gavaiḥ //

jihvādho nāḍīṃ saṃchitya rasanāṃ cālayet sadā 
dohayen navanītena lauhayantreṇa karṣayet //

jihva ādho nāḍīṃ saṃchitya rasanāṃ cālayet sadā 
dohayen nava-nītena lauha-yantreṇa karṣayet //

evaṃ nityaṃ samabhyāsāl lambikā dīrghatāṃ vrajet 
yāvad gacched bhruvor madhye tadā sidhyati khecarī //

evaṃ nityaṃ samabhyāsāl lambikā dīrghatāṃ vrajet 
yāvad gacched bhruvor madhye tadā sidhyati khecarī //

rasanāṃ tālumadhye tu śanaiḥ śanaiḥ praveśayet 
kapālakuhare jihvā praviṣṭā viparītagā 
bhruvor madhye gatā dṛṣṭir mudrā bhavati khecarī //

rasanāṃ tālu-madhye tu śanaiḥ śanaiḥ praveśayet 
kapāla-kuhare jihvā praviṣṭā viparīta-gā 
bhruvor madhye gatā dṛṣṭir mudrā bhavati khe-carī //

na ca mūrcchā kṣudhā tṛṣṇā naivālasyaṃ prajāyate 
na ca rogo jarā mṛtyur devadehaṃ prapadyate //

na ca mūrcchā kṣudhā tṛṣṇā na evā alasyaṃ prajāyate 
na ca rogo jarā mṛtyur deva-dehaṃ prapadyate //

na cāgnir dahate gātraṃ na śoṣayati mārutaḥ 
na dehaṃ kledayanty āpo daṃśayen na bhujaṃgamaḥ //

na ca agnir dahate gātraṃ na śoṣayati mārutaḥ 
na dehaṃ kledayanty āpo daṃśayen na bhujaṃ-gamaḥ //

lāvaṇyaṃ ca bhaved gātre samādhir jāyate dhruvam 
kapālavaktrasaṃyoge rasanā rasam āpnuyāt //

lāvaṇyaṃ ca bhaved gātre samādhir jāyate dhruvam 
kapāla-vaktra-saṃyoge rasanā rasam āpnuyāt //

nānāvidhisamudbhūtam ānandaṃ ca dine dine 
ādau lavaṇakṣāraṃ ca tatas tiktakaṣāyakam //

nānā-vidhi-samudbhūtam ānandaṃ ca dine dine 
ādau lavaṇa-kṣāraṃ ca tatas tikta-kaṣāyakam //

navanītaṃ ghṛtaṃ kṣīraṃ dadhitakramadhūni ca 
drākṣārasaṃ ca pīyūṣaṃ jāyate rasanodakam //

nava-nītaṃ ghṛtaṃ kṣīraṃ dadhi-takra-madhūni ca 
drākṣā-rasaṃ ca pīyūṣaṃ jāyate rasanā-udakam //

nābhimūle vaset sūryas tālumūle ca candramāḥ 
amṛtaṃ grasate sūryas tato mṛtyuvaśo naraḥ //

nābhi-mūle vaset sūryas tālu-mūle ca candramāḥ 
a-mṛtaṃ grasate sūryas tato mṛtyu-vaśo naraḥ //

ūrdhvaṃ ca yojayet sūryaṃ candraṃ ca adha ānayet 
viparītakarī mudrā sarvatantreṣu gopitā //

ūrdhvaṃ ca yojayet sūryaṃ candraṃ ca adha ānayet 
viparīta-karī mudrā sarva-tantreṣu gopitā //

bhūmau śiraś ca saṃsthāpya karayugmaṃ samāhitaḥ 
ūrdhvapādaḥ sthiro bhūtvā viparītakarī matā //

bhūmau śiraś ca saṃsthāpya kara-yugmaṃ samāhitaḥ 
ūrdhva-pādaḥ sthiro bhūtvā viparīta-karī matā //

mudreyaṃ sādhayen nityaṃ jarāṃ mṛtyuṃ ca nāśayet 
sa siddhaḥ sarvalokeṣu pralaye 'pi na sīdati //

mudra īyaṃ sādhayen nityaṃ jarāṃ mṛtyuṃ ca nāśayet 
sa siddhaḥ sarva-lokeṣu pralaye 'pi na sīdati //

siddhāsanaṃ samāsādya karṇākṣināsikāmukham 
aṅguṣṭhatarjanīmadhyānāmādibhiś ca dhārayet //

siddha-āsanaṃ samāsādya karṇa-akṣi-nāsikā-mukham 
aṅguṣṭha-tarjanī-madhya-a-nāmā-ādibhiś ca dhārayet //

kākībhiḥ prāṇaṃ saṃkṛṣya apāne yojayet tataḥ 
ṣaṭ cakrāṇi kramād dhṛtvā huṃhaṃsamanunā sudhīḥ //

kākībhiḥ prāṇaṃ saṃkṛṣya apāne yojayet tataḥ 
ṣaṭ cakrāṇi kramād dhṛtvā huṃ-haṃ-sa-manunā su-dhīḥ //

caitanyam ānayed devīṃ nidritā yā bhujaṃginī 
jīvena sahitāṃ śaktiṃ samutthāpya parāmbuje //

caitanyam ānayed devīṃ nidritā yā bhujaṃ-ginī 
jīvena sahitāṃ śaktiṃ samutthāpya para-ambu-je //

śaktimayaṃ svayaṃ bhūtvā paraṃ śivena saṃgamam 
nānāsukhaṃ vihāraṃ ca cintayet paramaṃ sukham //

śaktimayaṃ svayaṃ bhūtvā paraṃ śivena saṃgamam 
nānā-sukhaṃ vihāraṃ ca cintayet paramaṃ sukham //

śivaśaktisamāyogād ekāntaṃ bhuvi bhāvayet 
ānandamānaso bhūtvā ahaṃ brahmeti saṃbhavet //

śiva-śakti-samāyogād eka-antaṃ bhuvi bhāvayet 
ānanda-mānaso bhūtvā ahaṃ brahma iti saṃbhavet //

yonimudrā parā gopyā devānām api durlabhā 
sakṛttadbhāvasaṃsiddhaḥ samādhisthaḥ sa eva hi //

yoni-mudrā parā gopyā devānām api dur-labhā 
sakṛt-tad-bhāva-saṃsiddhaḥ samādhi-sthaḥ sa eva hi //

brahmahā bhrūṇahā caiva surāpo gurutalpagaḥ 
etaiḥ pāpair na lipyate yonimudrānibandhanāt //

brahma-hā bhrūṇa-hā ca eva surā-po guru-talpa-gaḥ 
etaiḥ pāpair na lipyate yoni-mudrā-nibandhanāt //

yāni pāpāni ghorāṇi upapāpāni yāni ca 
tāni sarvāṇi naśyanti yonimudrānibandhanāt 
tasmād abhyasanaṃ kuryād yadi muktiṃ samicchati //

yāni pāpāni ghorāṇi upa-pāpāni yāni ca 
tāni sarvāṇi naśyanti yoni-mudrā-nibandhanāt 
tasmād abhyasanaṃ kuryād yadi muktiṃ samicchati //

dharām avaṣṭabhya karadvayābhyām $
ūrdhvaṃ kṣipet pādayugaṃ śiraḥ khe &
śaktiprabodhāya cirajīvanāya %
vajrolimudrāṃ munayo vadanti //

dharām avaṣṭabhya kara-dvayābhyām $
ūrdhvaṃ kṣipet pāda-yugaṃ śiraḥ khe &
śakti-prabodhāya cira-jīvanāya %
vajroli-mudrāṃ munayo vadanti //

ayaṃ yogo yogaśreṣṭho yogināṃ muktikāraṇam 
ayaṃ hitaprado yogo yogināṃ siddhidāyakaḥ //

ayaṃ yogo yoga-śreṣṭho yogināṃ mukti-kāraṇam 
ayaṃ hita-prado yogo yogināṃ siddhi-dāyakaḥ //

etad yogaprasādena bindusiddhir bhaved dhruvam 
siddhe bindau mahāyatne kiṃ na sidhyati bhūtale //

etad yoga-prasādena bindu-siddhir bhaved dhruvam 
siddhe bindau mahā-yatne kiṃ na sidhyati bhū-tale //

bhogena mahatā yukto yadi mudrāṃ samācaret 
tathāpi sakalā siddhis tasya bhavati niścitam //

bhogena mahatā yukto yadi mudrāṃ samācaret 
tatha āpi sa-kalā siddhis tasya bhavati niścitam //

mūlādhāre ātmaśaktiḥ kuṇḍalī paradevatā 
śayitā bhujagākārā sārdhatrivalayānvitā //

mūla-ādhāre ātma-śaktiḥ kuṇḍalī para-devatā 
śayitā bhuja-ga-ākārā sa-ardha-tri-valaya-anvitā //

yāvat sā nidritā dehe tāvaj jīvaḥ paśur yathā 
jñānaṃ na jāyate tāvat koṭiyogaṃ samabhyaset //

yāvat sā nidritā dehe tāvaj jīvaḥ paśur yathā 
jñānaṃ na jāyate tāvat koṭi-yogaṃ samabhyaset //

udghāṭayet kavāṭaṃ ca yathā kuñcikayā haṭhāt 
kuṇḍalinyāḥ prabodhena brahmadvāraṃ vibhedayet //

udghāṭayet kavāṭaṃ ca yathā kuñcikayā haṭhāt 
kuṇḍalinyāḥ prabodhena brahma-dvāraṃ vibhedayet //

nābhiṃ bṛhadveṣṭanaṃ ca na ca nagnaṃ bahiḥ sthitam 
gopanīyagṛhe sthitvā śakticālanam abhyaset //

nābhiṃ bṛhad-veṣṭanaṃ ca na ca nagnaṃ bahiḥ sthitam 
gopanīya-gṛhe sthitvā śakti-cālanam abhyaset //

vitastipramitaṃ dīrghaṃ vistāre caturaṅgulam 
mṛdulaṃ dhavalaṃ sūkṣmaveṣṭanāmbaralakṣaṇam 
evam ambaram uktaṃ ca kaṭisūtreṇa yojayet //

vitasti-pramitaṃ dīrghaṃ vistāre catur-aṅgulam 
mṛdulaṃ dhavalaṃ sūkṣma-veṣṭana-ambara-lakṣaṇam 
evam ambaram uktaṃ ca kaṭi-sūtreṇa yojayet //

bhāsmanā gātrasaṃliptaṃ siddhāsanaṃ samācaret 
nāsābhyāṃ prāṇam ākṛṣya apāne yojayed balāt //

bhāsmanā gātra-saṃliptaṃ siddha-āsanaṃ samācaret 
nāsābhyāṃ prāṇam ākṛṣya apāne yojayed balāt //

tāvad ākuñcayed guhyaṃ śanair aśvinimudrayā 
yāvad gacchet suṣumṇāyāṃ vāyuḥ prakāśayed dhaṭhāt //

tāvad ākuñcayed guhyaṃ śanair aśvini-mudrayā 
yāvad gacchet suṣumṇāyāṃ vāyuḥ prakāśayed dhaṭhāt //

tāvad vāyuprabhedena kumbhikā ca bhujaṃginī 
baddhaśvāsas tato bhūtvā ca ūrdhvamātraṃ prapadyate 
śabdadvayaṃ phalaikaṃ tu yonimudrāṃ ca cālayet //

tāvad vāyu-prabhedena kumbhikā ca bhujaṃ-ginī 
baddha-śvāsas tato bhūtvā ca ūrdhva-mātraṃ prapadyate 
śabda-dvayaṃ phala-ekaṃ tu yoni-mudrāṃ ca cālayet //

vinā śakticālanena yonimudrā na sidhyati 
ādau cālanam abhyasya yonimudrāṃ samabhyaset //

vinā śakti-cālanena yoni-mudrā na sidhyati 
ādau cālanam abhyasya yoni-mudrāṃ samabhyaset //

iti te kathitaṃ caṇḍa prakāraṃ śakticālanam 
gopanīyaṃ prayatnena dine dine samabhyaset //

iti te kathitaṃ caṇḍa prakāraṃ śakti-cālanam 
gopanīyaṃ prayatnena dine dine samabhyaset //

mudreyaṃ paramā gopyā jarāmaraṇanāśinī 
tasmād abhyasanaṃ kāryaṃ yogibhiḥ siddhikāṅkṣibhiḥ //

mudra īyaṃ paramā gopyā jarā-maraṇa-nāśinī 
tasmād abhyasanaṃ kāryaṃ yogibhiḥ siddhi-kāṅkṣibhiḥ //

nityaṃ yo 'bhyasate yogī siddhis tasya kare sthitā 
tasya vigrahasiddhiḥ syād rogāṇāṃ saṃkṣayo bhavet //

nityaṃ yo 'bhyasate yogī siddhis tasya kare sthitā 
tasya vigraha-siddhiḥ syād rogāṇāṃ saṃkṣayo bhavet //

udare paścimaṃ tānaṃ kṛtvā ca taḍāgākṛti 
taḍāgī sā parā mudrā jarāmṛtyuvināśinī //

udare paścimaṃ tānaṃ kṛtvā ca taḍāga-ākṛti 
taḍāgī sā parā mudrā jarā-mṛtyu-vināśinī //

mukhaṃ saṃmudritaṃ kṛtvā jihvāmūlaṃ pracālayet 
śanair grased amṛtaṃ tan māṇḍukīṃ mudrikāṃ viduḥ //

mukhaṃ saṃmudritaṃ kṛtvā jihvā-mūlaṃ pracālayet 
śanair grased a-mṛtaṃ tan māṇḍukīṃ mudrikāṃ viduḥ //

valitaṃ palitaṃ naiva jāyate nityayauvanam 
na keśe jāyate pāko yaḥ kuryān nitya māṇḍukīm //

valitaṃ palitaṃ na eva jāyate nitya-yauvanam 
na keśe jāyate pāko yaḥ kuryān nitya māṇḍukīm //

netrāñjanaṃ samālokya ātmārāmaṃ nirīkṣayet 
sā bhavec chāṃbhavī mudrā sarvatantreṣu gopitā //

netra-añjanaṃ samālokya ātma-ārāmaṃ nirīkṣayet 
sā bhavec chāṃbhavī mudrā sarva-tantreṣu gopitā //

vedaśāstrapurāṇāni sāmānyagaṇikā iva 
iyaṃ tu śāṃbhavī mudrā guptā kulavadhūr iva //

veda-śāstra-purāṇāni sāmānya-gaṇikā iva 
iyaṃ tu śāṃbhavī mudrā guptā kula-vadhūr iva //

sa eva ādināthaś ca sa ca nārāyaṇaḥ svayam 
sa ca brahmā sṛṣṭikārī yo mudrāṃ vetti śāṃbhavīm //

sa eva ādi-nāthaś ca sa ca nārāyaṇaḥ svayam 
sa ca brahmā sṛṣṭi-kārī yo mudrāṃ vetti śāṃbhavīm //

satyaṃ satyaṃ punaḥ satyaṃ satyam uktaṃ maheśvara 
śāṃbhavīṃ yo vijānīyāt sa ca brahma na cānyathā //

satyaṃ satyaṃ punaḥ satyaṃ satyam uktaṃ mahā-īśvara 
śāṃbhavīṃ yo vijānīyāt sa ca brahma na ca anyathā //

kathitā śāṃbhavī mudrā śṛṇuṣva pañcadhāraṇām 
dhāraṇāni samāsādya kiṃ na sidhyati bhūtale //

kathitā śāṃbhavī mudrā śṛṇuṣva pañca-dhāraṇām 
dhāraṇāni samāsādya kiṃ na sidhyati bhū-tale //

anena naradehena svargeṣu gamanāgamam 
manogatir bhavet tasya khecaratvaṃ na cānyathā //

anena nara-dehena svargeṣu gamana-āgamam 
mano-gatir bhavet tasya khe-caratvaṃ na ca anyathā //

yat tattvaṃ haritāladeśaracitaṃ bhaumaṃ lakārānvitaṃ $
vedāsraṃ kamalāsanena sahitaṃ kṛtvā hṛdi sthāyinam &
prāṇaṃ tatra vinīya pañcaghaṭikāś cittānvitaṃ dhārayed %
eṣā stambhakarī sadā kṣitijayaṃ kuryād adhodhāraṇā //

yat tattvaṃ hari-tāla-deśa-racitaṃ bhaumaṃ la-kāra-anvitaṃ $
veda-āsraṃ kamala-āsanena sahitaṃ kṛtvā hṛdi sthāyinam &
prāṇaṃ tatra vinīya pañca-ghaṭikāś citta-anvitaṃ dhārayed %
eṣā stambha-karī sadā kṣiti-jayaṃ kuryād adho-dhāraṇā //

pārthivīdhāraṇāmudrāṃ yaḥ karoti ca nityaśaḥ 
mṛtyuṃjayaḥ svayaṃ so 'pi sa siddho vicared bhuvi //

pārthivī-dhāraṇā-mudrāṃ yaḥ karoti ca nityaśaḥ 
mṛtyuṃ-jayaḥ svayaṃ so 'pi sa siddho vicared bhuvi //

śaṅkhendupratimaṃ ca kundadhavalaṃ tattvaṃ kilālaṃ śubhaṃ $
tat pīyūṣavakārabījasahitaṃ yuktaṃ sadā viṣṇunā &
prāṇaṃ tatra vinīya pañcaghaṭikāś cittānvitaṃ dhārayed %
eṣā duḥsahatāpapāpahariṇī syād āmbhasī dhāraṇā //

śaṅkha-indu-pratimaṃ ca kunda-dhavalaṃ tattvaṃ kilālaṃ śubhaṃ $
tat pīyūṣa-va-kāra-bīja-sahitaṃ yuktaṃ sadā viṣṇunā &
prāṇaṃ tatra vinīya pañca-ghaṭikāś citta-anvitaṃ dhārayed %
eṣā duḥ-saha-tāpa-pāpa-hariṇī syād āmbhasī dhāraṇā //

āmbhasīṃ paramāṃ mudrāṃ yo jānāti sa yogavit 
jale ca gabhīre ghore maraṇaṃ tasya no bhavet //

āmbhasīṃ paramāṃ mudrāṃ yo jānāti sa yoga-vit 
jale ca gabhīre ghore maraṇaṃ tasya na u bhavet //

iyaṃ tu paramā mudrā gopanīyā prayatnataḥ 
prakāśāt siddhihāniḥ syāt satyaṃ vacmi ca tattvataḥ //

iyaṃ tu paramā mudrā gopanīyā prayatnataḥ 
prakāśāt siddhi-hāniḥ syāt satyaṃ vacmi ca tattvataḥ //

yan nābhisthitam indra=gopasadṛśaṃ bījatrikoṇānvitaṃ $
tattvaṃ tejamayaṃ pradīptam aruṇaṃ rudreṇa yat siddhidam &
prāṇaṃ tatra vinīya pañcaghaṭikāś cittānvitaṃ dhārayed %
eṣā kālagabhīrabhītiharaṇī vaiśvānarī dhāraṇā //

yan nābhi-sthitam indra=gopa-sa-dṛśaṃ bīja-tri-koṇa-anvitaṃ $
tattvaṃ tejamayaṃ pradīptam aruṇaṃ rudreṇa yat siddhi-dam &
prāṇaṃ tatra vinīya pañca-ghaṭikāś citta-anvitaṃ dhārayed %
eṣā kāla-gabhīra-bhīti-haraṇī vaiśvānarī dhāraṇā //

pradīpte jvalite vahnau yadi patati sādhakaḥ 
etanmudrāprasādena sa jīvati na mṛtyubhāk //

pradīpte jvalite vahnau yadi patati sādhakaḥ 
etan-mudrā-prasādena sa jīvati na mṛtyu-bhāk //

yad bhinnāñjanapuñjasaṃnibham idaṃ dhūmrāvabhāsaṃ paraṃ $
tattvaṃ sattvamayaṃ yakārasahitaṃ yatreśvaro devatā &
prāṇaṃ tatra vinīya pañcaghaṭikāś cittānvitaṃ dhārayed %
eṣā khe gamanaṃ karoti yamināṃ syād vāyavī dhāraṇā //

yad bhinna-añjana-puñja-saṃnibham idaṃ dhūmra-avabhāsaṃ paraṃ $
tattvaṃ sattvamayaṃ ya-kāra-sahitaṃ yatrā iśvaro devatā &
prāṇaṃ tatra vinīya pañca-ghaṭikāś citta-anvitaṃ dhārayed %
eṣā khe gamanaṃ karoti yamināṃ syād vāyavī dhāraṇā //

iyaṃ tu paramā mudrā jarāmṛtyuvināśinī 
vāyunā mriyate nāpi khe ca gatipradāyinī //

iyaṃ tu paramā mudrā jarā-mṛtyu-vināśinī 
vāyunā mriyate na api khe ca gati-pradāyinī //

śaṭhāya bhaktihīnāya na deyā yasya kasyacit 
datte ca siddhihāniḥ syāt satyaṃ vacmi ca caṇḍa te //

śaṭhāya bhakti-hīnāya na deyā yasya kasya-cit 
datte ca siddhi-hāniḥ syāt satyaṃ vacmi ca caṇḍa te //

yat sindhau varaśuddhavārisadṛśaṃ vyomaṃ paraṃ bhāsitaṃ $
tattvaṃ devasadāśivena sahitaṃ bījaṃ hakārānvitam &
prāṇaṃ tatra vinīya pañcaghaṭikāś cittānvitaṃ dhārayed %
eṣā mokṣakavāṭabhedanakarī tu syān nabhodhāraṇā //

yat sindhau vara-śuddha-vāri-sa-dṛśaṃ vyomaṃ paraṃ bhāsitaṃ $
tattvaṃ deva-sadā-śivena sahitaṃ bījaṃ ha-kāra-anvitam &
prāṇaṃ tatra vinīya pañca-ghaṭikāś citta-anvitaṃ dhārayed %
eṣā mokṣa-kavāṭa-bhedana-karī tu syān nabho-dhāraṇā //

ākāśīdhāraṇāṃ mudrāṃ yo vetti sa ca yogavit 
na mṛtyur jāyate tasya pralaye nāvasīdati //

ākāśī-dhāraṇāṃ mudrāṃ yo vetti sa ca yoga-vit 
na mṛtyur jāyate tasya pralaye na avasīdati //

ākuñcayed gudadvāraṃ prakāśayet punaḥ punaḥ 
sā bhaved aśvinī mudrā śaktiprabodhakāriṇī //

ākuñcayed guda-dvāraṃ prakāśayet punaḥ punaḥ 
sā bhaved aśvinī mudrā śakti-prabodha-kāriṇī //

aśvinī paramā mudrā guhyarogavināśinī 
balapuṣṭikarī caiva akālamaraṇaṃ haret //

aśvinī paramā mudrā guhya-roga-vināśinī 
bala-puṣṭi-karī ca eva a-kāla-maraṇaṃ haret //

kaṇṭhapṛṣṭe kṣipet pādau pāśavad dṛḍhabandhanam 
sā eva pāśinī mudrā śaktiprabodhakāriṇī //

kaṇṭha-pṛṣṭe kṣipet pādau pāśavad dṛḍha-bandhanam 
sā eva pāśinī mudrā śakti-prabodha-kāriṇī //

pāśinī mahatī mudrā balapuṣṭividhāyinī 
sādhanīyā prayatnena sādhakaiḥ siddhikāṅkṣibhiḥ //

pāśinī mahatī mudrā bala-puṣṭi-vidhāyinī 
sādhanīyā prayatnena sādhakaiḥ siddhi-kāṅkṣibhiḥ //

kākacañcuvad āsyena pibed vāyuṃ śanaiḥ śanaiḥ 
kākī mudrā bhaved eṣā sarvarogavināśinī //

kāka-cañcuvad āsyena pibed vāyuṃ śanaiḥ śanaiḥ 
kākī mudrā bhaved eṣā sarva-roga-vināśinī //

kākīmudrā parā mudrā sarvatantreṣu gopitā 
asyāḥ prasādamātreṇa na rogī kākavad bhavet //

kākī-mudrā parā mudrā sarva-tantreṣu gopitā 
asyāḥ prasāda-mātreṇa na rogī kākavad bhavet //

kaṇṭhamagnajale sthitvā nāsābhyāṃ jalam āharet 
mukhān nirgamayet paścāt punar vaktreṇa cāharet //

kaṇṭha-magna-jale sthitvā nāsābhyāṃ jalam āharet 
mukhān nirgamayet paścāt punar vaktreṇa cā aharet //

nāsābhyāṃ recayet paścāt kuryād evaṃ punaḥ punaḥ 
mātaṅginī parā mudrā jarāmṛtyuvināśinī //

nāsābhyāṃ recayet paścāt kuryād evaṃ punaḥ punaḥ 
mātaṅginī parā mudrā jarā-mṛtyu-vināśinī //

virale nirjane deśe sthitvā caikāgramānasaḥ 
kuryān mātaṅginīṃ mudrāṃ mātaṅga iva jāyate //

virale nir-jane deśe sthitvā ca eka-agra-mānasaḥ 
kuryān mātaṅginīṃ mudrāṃ mātaṅga iva jāyate //

yatra yatra sthito yogī sukham atyantam aśnute 
tasmāt sarvaprayatnena sādhayen mudrikāṃ parām //

yatra yatra sthito yogī sukham aty-antam aśnute 
tasmāt sarva-prayatnena sādhayen mudrikāṃ parām //

vaktraṃ kiṃcitsuprasārya cālinaṃ galayā pibet 
sā bhaved bhujagī mudrā jarāmṛtyuvināśinī //

vaktraṃ kiṃ-cit-su-prasārya cālinaṃ galayā pibet 
sā bhaved bhuja-gī mudrā jarā-mṛtyu-vināśinī //

yāvac ca udare rogam ajīrṇādi viśeṣataḥ 
tat sarvaṃ nāśayed āśu yatra mudrā bhujaṃginī //

yāvac ca udare rogam a-jīrṇa-ādi viśeṣataḥ 
tat sarvaṃ nāśayed āśu yatra mudrā bhujaṃ-ginī //

idaṃ tu mudrāpaṭalaṃ kathitaṃ caṇḍa te śubham 
vallabhaṃ sarvasiddhānāṃ jarāmaraṇanāśanam //

idaṃ tu mudrā-paṭalaṃ kathitaṃ caṇḍa te śubham 
vallabhaṃ sarva-siddhānāṃ jarā-maraṇa-nāśanam //

śaṭhāya bhaktihīnāya na deyaṃ yasya kasyacit 
gopanīyaṃ prayatnena durlabhaṃ marutām api //

śaṭhāya bhakti-hīnāya na deyaṃ yasya kasya-cit 
gopanīyaṃ prayatnena dur-labhaṃ marutām api //

ṛjave śāntacittāya gurubhaktiparāya ca 
kulīnāya pradātavyaṃ bhogamuktipradāyakam //

ṛjave śānta-cittāya guru-bhakti-parāya ca 
kulīnāya pradātavyaṃ bhoga-mukti-pradāyakam //

mudrāṇāṃ paṭalaṃ hy etat sarvavyādhivināśanam 
nityam abhyāsaśīlasya jaṭharāgnivivardhanam //

mudrāṇāṃ paṭalaṃ hy etat sarva-vyādhi-vināśanam 
nityam abhyāsa-śīlasya jaṭhara-agni-vivardhanam //

na tasya jāyate mṛtyur nāsya jarādikaṃ tathā 
nāgnijalabhayaṃ tasya vāyor api kuto bhayam //

na tasya jāyate mṛtyur na asya jarā-ādikaṃ tathā 
na agni-jala-bhayaṃ tasya vāyor api kuto bhayam //

kāsaḥ śvāsaḥ plīhā kuṣṭhaṃ śleṣmarogāś ca viṃśatiḥ 
mudrāṇāṃ sādhanāc caiva vinaśyanti na saṃśayaḥ //

kāsaḥ śvāsaḥ plīhā kuṣṭhaṃ śleṣma-rogāś ca viṃśatiḥ 
mudrāṇāṃ sādhanāc ca eva vinaśyanti na saṃśayaḥ //

bahunā kim ihoktena sāraṃ vacmi ca caṇḍa te 
nāsti mudrāsamaṃ kiṃcit siddhidaṃ kṣitimaṇḍale //

bahunā kim iha uktena sāraṃ vacmi ca caṇḍa te 
na asti mudrā-samaṃ kiṃ-cit siddhi-daṃ kṣiti-maṇḍale //

[[iti śrī-gheraṇḍa-saṃhitāyāṃ gheraṇḍa-caṇḍa-saṃvāde ghaṭa-stha-yoga-prakaraṇe mudrā-prayogo nāma tṛtīyo1padeśaḥ //3// ]]

athātaḥ saṃpravakṣyāmi pratyāhārakam uttamam 
yasya vijñānamātreṇa kāmādiripunāśanam //

atha ataḥ saṃpravakṣyāmi pratyāhārakam uttamam 
yasya vijñāna-mātreṇa kāma-ādi-ripu-nāśanam //

yato yato niścarati manaś cañcalam asthiram 
tatas tato niyamyaitad ātmany eva vaśaṃ nayet //

yato yato niścarati manaś cañcalam a-sthiram 
tatas tato niyamya etad ātmany eva vaśaṃ nayet //

yatra yatra gatā dṛṣṭir manas tatra pragacchati 
tataḥ pratyāhared etad ātmany eva vaśaṃ nayet //

yatra yatra gatā dṛṣṭir manas tatra pragacchati 
tataḥ pratyāhared etad ātmany eva vaśaṃ nayet //

puraskāraṃ tiraskāraṃ suśrāvyaṃ vā bhayānakam 
manas tasmān niyamyaitad ātmany eva vaśaṃ nayet //

puras-kāraṃ tiras-kāraṃ su-śrāvyaṃ vā bhayānakam 
manas tasmān niyamya etad ātmany eva vaśaṃ nayet //

śītaṃ vāpi tathā coṣṇaṃ yan manaḥsparśayogataḥ 
tasmāt pratyāhared etad ātmany eva vaśaṃ nayet //

śītaṃ va āpi tathā ca uṣṇaṃ yan manaḥ-sparśa-yogataḥ 
tasmāt pratyāhared etad ātmany eva vaśaṃ nayet //

sugandhe vāpi durgandhe ghrāṇeṣu jāyate manaḥ 
tasmāt pratyāhared etad ātmany eva vaśaṃ nayet //

su-gandhe va āpi dur-gandhe ghrāṇeṣu jāyate manaḥ 
tasmāt pratyāhared etad ātmany eva vaśaṃ nayet //

madhurāmlakatiktādirasaṃ gataṃ yadā manaḥ 
tasmāt pratyāhared etad ātmany eva vaśaṃ nayet //

madhura-āmlaka-tikta-ādi-rasaṃ gataṃ yadā manaḥ 
tasmāt pratyāhared etad ātmany eva vaśaṃ nayet //

śabdādiṣv anuraktāni nigṛhyākṣāṇi yogavit 
kuryāc cittānucārīṇi pratyāhāraparāyaṇaḥ //

śabda-ādiṣv anuraktāni nigṛhya akṣāṇi yoga-vit 
kuryāc citta-anucārīṇi pratyāhāra-parāyaṇaḥ //

vaśyatā paramā tena jāyate 'ticalātmanām 
indriyāṇām avaśyais tair na yogī yogasādhakaḥ //

vaśyatā paramā tena jāyate 'ti-cala-ātmanām 
indriyāṇām a-vaśyais tair na yogī yoga-sādhakaḥ //

prāṇāyāmair dahed doṣān dhāraṇābhiś ca kilbiṣam 
pratyāhāreṇa viṣayān dhyānenānīśvarān guṇān //

prāṇa-āyāmair dahed doṣān dhāraṇābhiś ca kilbiṣam 
pratyāhāreṇa viṣayān dhyānena an-īśvarān guṇān //

yathā parvatadhātūnāṃ doṣā dahyanti dhāmyatām 
tathendriyakṛtā doṣā dahyante prāṇanigrahāt //

yathā parvata-dhātūnāṃ doṣā dahyanti dhāmyatām 
tatha īndriya-kṛtā doṣā dahyante prāṇa-nigrahāt //

samaḥ samāsano bhūtvā saṃhṛtya caraṇāv ubhau 
saṃvṛtāsyas tathaivorū samyag viṣṭabhya cāgrataḥ //

samaḥ sama-āsano bhūtvā saṃhṛtya caraṇāv ubhau 
saṃvṛta-āsyas tatha aiva urū samyag viṣṭabhya ca agrataḥ //

pārṣṇibhyāṃ liṅgavṛṣaṇāv aspṛśan prayataḥ sthitaḥ 
kiṃcidunnāmitaśirā dantair dantān na saṃspṛśet 
saṃpaśyan nāsikāgraṃ svaṃ diśaś cānavalokayan //

pārṣṇibhyāṃ liṅga-vṛṣaṇāv a-spṛśan prayataḥ sthitaḥ 
kiṃ-cid-unnāmita-śirā dantair dantān na saṃspṛśet 
saṃpaśyan nāsika-agraṃ svaṃ diśaś ca an-avalokayan //

rajasā tamaso vṛttiṃ sattvena rajasas tathā 
saṃchādya nirmale sattve sthito yuñjīta yogavit //

rajasā tamaso vṛttiṃ sattvena rajasas tathā 
saṃchādya nir-male sattve sthito yuñjīta yoga-vit //

indriyāṇīndriyārthebhyaḥ prāṇādīn mana eva ca 
nigṛhya samavāyena pratyāhāram upakramet //

indriyāṇi indriya-arthebhyaḥ prāṇa-ādīn mana eva ca 
nigṛhya samavāyena pratyāhāram upakramet //

yas tu pratyāharet kāmān sarvāṅgān īva kacchapaḥ 
sadātmaratir ekasthaḥ paśyaty ātmānam ātmani //

yas tu pratyāharet kāmān sarva-aṅgān īva kacchapaḥ 
sadā ātma-ratir eka-sthaḥ paśyaty ātmānam ātmani //

sa bāhyābhyantaraṃ śaucaṃ niṣpādyākaṇṭhanābhitaḥ 
pūrayitvā budho dehaṃ pratyāhāram upakramet //

sa bāhya-abhy-antaraṃ śaucaṃ niṣpādyā a-kaṇṭha-nābhitaḥ 
pūrayitvā budho dehaṃ pratyāhāram upakramet //

tathā vai yogayuktasya yogino niyatātmanaḥ 
(sarve doṣāḥ praṇaśyanti svasthaś caivopajāyate) //

tathā vai yoga-yuktasya yogino niyata-ātmanaḥ 
(sarve doṣāḥ praṇaśyanti sva-sthaś ca eva upajāyate) //

[[iti śrī-gheraṇḍa-saṃhitāyāṃ gheraṇḍa-caṇḍa-saṃvāde ghaṭa-stha-yoge pratyāhāra-prayogo nāma caturtho1padeśaḥ //4// ]]

athātaḥ saṃpravakṣyāmi prāṇāyāmasya yadvidhim 
yasya sādhanamātreṇa devatulyo bhaven naraḥ //

atha ataḥ saṃpravakṣyāmi prāṇa-āyāmasya yad-vidhim 
yasya sādhana-mātreṇa deva-tulyo bhaven naraḥ //

ādau sthānaṃ tathā kālaṃ mitāhāraṃ tathāparam 
nāḍīśuddhiṃ tataḥ paścāt prāṇāyāmaṃ ca sādhayet //

ādau sthānaṃ tathā kālaṃ mita-āhāraṃ tathā-aparam 
nāḍī-śuddhiṃ tataḥ paścāt prāṇa-āyāmaṃ ca sādhayet //

dūradeśe tathāraṇye rājadhānyāṃ janāntike 
yogārambhaṃ na kurvīta kṛtaś cet siddhihā bhavet //

dūra-deśe tatha āraṇye rāja-dhānyāṃ jana-antike 
yoga-ārambhaṃ na kurvīta kṛtaś cet siddhi-hā bhavet //

aviśvāsaṃ dūradeśe araṇye bhakṣavarjitam 
lokāraṇye prakāśaś ca tasmāt trīṇi vivarjayet //

a-viśvāsaṃ dūra-deśe araṇye bhakṣa-varjitam 
loka-āraṇye prakāśaś ca tasmāt trīṇi vivarjayet //

sudeśe dhārmike rājye subhikṣe nirupadrave 
tatraikaṃ kuṭiraṃ kṛtvā prācīraiḥ pariveṣṭayet //

su-deśe dhārmike rājye su-bhikṣe nir-upadrave 
tatra ekaṃ kuṭiraṃ kṛtvā prācīraiḥ pariveṣṭayet //

vāpīkūpataḍāgaṃ ca prācīramadhyavarti ca 
nātyuccaṃ nātinīcaṃ vā kuṭiraṃ kīṭavarjitam //

vāpī-kūpa-taḍāgaṃ ca prācīra-madhya-varti ca 
na aty-uccaṃ na ati-nīcaṃ vā kuṭiraṃ kīṭa-varjitam //

samyaggomayaliptaṃ ca kuṭiraṃ randhravarjitam 
evaṃ sthāne hi gupte ca prāṇāyāmaṃ samabhyaset //

samyag-gomaya-liptaṃ ca kuṭiraṃ randhra-varjitam 
evaṃ sthāne hi gupte ca prāṇa-āyāmaṃ samabhyaset //

hemante śiśire grīṣme varṣāyāṃ ca ṛtau tathā 
yogārambhaṃ na kurvīta kṛte yogo hi rogadaḥ //

hemante śiśire grīṣme varṣāyāṃ ca ṛtau tathā 
yoga-ārambhaṃ na kurvīta kṛte yogo hi roga-daḥ //

vasante śaradi proktaṃ yogārambhaṃ samācaret 
tadā yogo bhavet siddho rogān mukto bhaved dhruvam //

vasante śaradi proktaṃ yoga-ārambhaṃ samācaret 
tadā yogo bhavet siddho rogān mukto bhaved dhruvam //

caitrādiphālgunānte ca māghādiphālgunāntike 
dvau dvau māsau ṛtubhāgau anubhāvaś catuś catuḥ //

caitra-ādi-phālguna-ante ca māgha-ādi-phālguna-antike 
dvau dvau māsau ṛtu-bhāgau anubhāvaś catuś catuḥ //

vasantaś caitravaiśākhau jyeṣṭhāṣāḍhau ca grīṣmakau 
varṣā śrāvaṇabhādrābhyāṃ śarad āśvinakārtikau 
mārgapauṣau ca hemantaḥ śiśiro māghaphālgunau //

vasantaś caitra-vaiśākhau jyeṣṭha-āṣāḍhau ca grīṣmakau 
varṣā śrāvaṇa-bhādrābhyāṃ śarad āśvina-kārtikau 
mārga-pauṣau ca hemantaḥ śiśiro māgha-phālgunau //

anubhāvaṃ pravakṣyāmi ṛtūnāṃ ca yathoditam 
māghādimādhavānte hi vasantānubhavaś catuḥ //

anubhāvaṃ pravakṣyāmi ṛtūnāṃ ca yathā-uditam 
māgha-ādi-mādhava-ante hi vasanta-anubhavaś catuḥ //

caitrādi cāṣāḍhāntaṃ ca grīṣmaś cānubhavaś catuḥ 
āṣāḍhādi cāśvināntaṃ varṣā cānubhavaś catuḥ //

caitra-ādi cā aṣāḍha-antaṃ ca grīṣmaś ca anubhavaś catuḥ 
āṣāḍha-ādi ca aśvina-antaṃ varṣā ca anubhavaś catuḥ //

bhādrādi mārgaśīrṣāntaṃ śarado 'nubhavaś catuḥ 
kārtikādimāghamāsāntaṃ hemantānubhavaś catuḥ 
mārgādīṃś caturo māsāñ śiśirānubhavaṃ viduḥ //

bhādra-ādi mārgaśīrṣa-antaṃ śarado 'nubhavaś catuḥ 
kārtika-ādi-māgha-māsa-antaṃ hemanta-anubhavaś catuḥ 
mārga-ādīṃś caturo māsāñ śiśira-anubhavaṃ viduḥ //

vasante vāpi śaradi yogārambhaṃ tu samācaret 
tadā yogo bhavet siddho vināyāsena kathyate //

vasante va āpi śaradi yoga-ārambhaṃ tu samācaret 
tadā yogo bhavet siddho vinā āyāsena kathyate //

mitāhāraṃ vinā yas tu yogārambhaṃ tu kārayet 
nānārogo bhavet tasya kiṃcid yogo na sidhyati //

mita-āhāraṃ vinā yas tu yoga-ārambhaṃ tu kārayet 
nānā-rogo bhavet tasya kiṃ-cid yogo na sidhyati //

śālyannaṃ yavapiṇḍaṃ vā godhūmapiṇḍakaṃ tathā 
mudgaṃ māṣacaṇakādi śubhraṃ ca tuṣavarjitam //

śāly-annaṃ yava-piṇḍaṃ vā godhūma-piṇḍakaṃ tathā 
mudgaṃ māṣa-caṇaka-ādi śubhraṃ ca tuṣa-varjitam //

paṭolaṃ panasaṃ mānaṃ kakkolaṃ ca śukāśakam 
drāḍhikāṃ karkaṭīṃ rambhāṃ ḍumbarīṃ kaṇṭakaṇṭakam //

paṭolaṃ panasaṃ mānaṃ kakkolaṃ ca śuka-āśakam 
drāḍhikāṃ karkaṭīṃ rambhāṃ ḍumbarīṃ kaṇṭa-kaṇṭakam //

āmarambhāṃ bālarambhāṃ rambhādaṇḍaṃ ca mūlakam 
vārtākīṃ mūlakam ṛddhiṃ yogī bhakṣaṇam ācaret //

āma-rambhāṃ bāla-rambhāṃ rambhā-daṇḍaṃ ca mūlakam 
vārtākīṃ mūlakam ṛddhiṃ yogī bhakṣaṇam ācaret //

bālaśākaṃ kāla śākaṃ tathā paṭolapatrakam 
pañcaśākaṃ praśaṃsīyād vāstūkaṃ hilamocikāṃ //

bāla-śākaṃ kāla śākaṃ tathā paṭola-patrakam 
pañca-śākaṃ praśaṃsīyād vāstūkaṃ hila-mocikāṃ //

śuddhaṃ sumadhuraṃ snigdham udarārdhavivarjitam 
bhujyate surasaṃprītyā [surasaṃ prityā] mitāhāram imaṃ viduḥ //

śuddhaṃ su-madhuraṃ snigdham udara-ardha-vivarjitam 
bhujyate sura-saṃprītyā [su-rasaṃ prityā] mita-āhāram imaṃ viduḥ //

annena pūrayed ardhaṃ toyena tu tṛtīyakam 
udarasya turīyāṃśaṃ saṃrakṣed vāyucāraṇe //

annena pūrayed ardhaṃ toyena tu tṛtīyakam 
udarasya turīya-aṃśaṃ saṃrakṣed vāyu-cāraṇe //

kaṭv amlaṃ lavaṇaṃ tiktaṃ bhṛṣṭaṃ ca dadhi takrakam 
śākotkaṭaṃ tathā madyaṃ tālaṃ ca panasaṃ tathā //

kaṭv amlaṃ lavaṇaṃ tiktaṃ bhṛṣṭaṃ ca dadhi takrakam 
śāka-utkaṭaṃ tathā madyaṃ tālaṃ ca panasaṃ tathā //

kulatthaṃ masūraṃ pāṇḍuṃ kūṣmāṇḍaṃ śākadaṇḍakam 
tumbīkolakapitthaṃ ca kaṇṭabilvaṃ palāśakam //

kulatthaṃ masūraṃ pāṇḍuṃ kūṣmāṇḍaṃ śāka-daṇḍakam 
tumbī-kola-kapitthaṃ ca kaṇṭa-bilvaṃ palāśakam //

kadambaṃ jambīraṃ bimbaṃ lakucaṃ laśunaṃ viṣam 
kāmaraṅgaṃ piyālaṃ ca hiṅguśālmalikemukam //

kadambaṃ jambīraṃ bimbaṃ lakucaṃ laśunaṃ viṣam 
kāma-raṅgaṃ piyālaṃ ca hiṅgu-śālmali-kemukam //

yogārambhe varjayec ca pathastrīvahnisevanam //

yoga-ārambhe varjayec ca patha-strī-vahni-sevanam //

navanītaṃ ghṛtaṃ kṣīraṃ guḍaṃ śarkarādi cekṣavaṃ 
pakvarambhāṃ nārikelaṃ dāḍimbam aśivāsavam 
drākṣāṃ tu lavalīṃ dhātrīṃ rasam amlavivarjitam //

nava-nītaṃ ghṛtaṃ kṣīraṃ guḍaṃ śarkara-ādi cā ikṣavaṃ 
pakva-rambhāṃ nārikelaṃ dāḍimbam a-śiva-āsavam 
drākṣāṃ tu lavalīṃ dhātrīṃ rasam amla-vivarjitam //

elājātilavaṅgaṃ ca pauruṣaṃ jambujāmbalam 
harītakīṃ kharjūraṃ ca yogī bhakṣaṇam ācaret //

elā-jāti-lavaṅgaṃ ca pauruṣaṃ jambu-jāmbalam 
harītakīṃ kharjūraṃ ca yogī bhakṣaṇam ācaret //

laghupākaṃ priyaṃ snigdhaṃ tathā dhātuprapoṣaṇam 
manoabhilaṣitaṃ yogyaṃ yogī bhojanam ācaret //

laghu-pākaṃ priyaṃ snigdhaṃ tathā dhātu-prapoṣaṇam 
mano-abhilaṣitaṃ yogyaṃ yogī bhojanam ācaret //

kāṭhinyaṃ duritaṃ pūtim uṣṇaṃ paryuṣitaṃ tathā 
atiśītaṃ cāti coṣṇaṃ bhakṣyaṃ yogī vivarjayet //

kāṭhinyaṃ duritaṃ pūtim uṣṇaṃ paryuṣitaṃ tathā 
ati-śītaṃ ca ati ca uṣṇaṃ bhakṣyaṃ yogī vivarjayet //

prātaḥsnānopavāsādikāyakleśavidhiṃ tathā 
ekāhāraṃ nirāhāraṃ yāmānte ca na kārayet //

prātaḥ-snāna-upavāsa-ādi-kāya-kleśa-vidhiṃ tathā 
eka-āhāraṃ nir-āhāraṃ yāma-ante ca na kārayet //

evaṃvidhividhānena prāṇāyāmaṃ samācaret 
ārambhe prathame kuryāt kṣīrādyaṃ nityabhojanam 
madhyāhne caiva sāyāhne bhojanadvayam ācaret //

evaṃ-vidhi-vidhānena prāṇa-āyāmaṃ samācaret 
ārambhe prathame kuryāt kṣīra-ādyaṃ nitya-bhojanam 
madhya-ahne ca eva sāya-ahne bhojana-dvayam ācaret //

kuśāsane mṛgājine vyāghrājine ca kambale 
sthūlāsane samāsīnaḥ prāṅmukho vāpyudaṅmukhaḥ 
nāḍīśuddhiṃ samāsādya prāṇāyāmaṃ samabhyaset //

kuśa-āsane mṛga-ajine vyāghra-ajine ca kambale 
sthūla-āsane samāsīnaḥ prāṅmukho va āpyudaṅ-mukhaḥ 
nāḍī-śuddhiṃ samāsādya prāṇa-āyāmaṃ samabhyaset //

nāḍīśuddhiṃ kathaṃ kuryān nāḍīśuddhis tu kīdṛśī 
tat sarvaṃ śrotum icchāmi tad vadasva dayānidhe //

nāḍī-śuddhiṃ kathaṃ kuryān nāḍī-śuddhis tu kī-dṛśī 
tat sarvaṃ śrotum icchāmi tad vadasva dayā-nidhe //

malākulāsu nāḍīṣu māruto naiva gacchati 
prāṇāyāmaḥ kathaṃ sidhyet tattvajñānaṃ kathaṃ bhavet 
tasmād ādau naḍīśuddhiṃ prāṇāyāmaṃ tato 'bhyaset //

mala-ākulāsu nāḍīṣu māruto na eva gacchati 
prāṇa-āyāmaḥ kathaṃ sidhyet tattva-jñānaṃ kathaṃ bhavet 
tasmād ādau naḍī-śuddhiṃ prāṇa-āyāmaṃ tato 'bhyaset //

nāḍīśuddhir dvidhā proktā samanur nirmanus tathā 
bījena samanuṃ kuryān nirmanuṃ dhautikarmaṇi //

nāḍī-śuddhir dvidhā proktā sa-manur nir-manus tathā 
bījena sa-manuṃ kuryān nir-manuṃ dhauti-karmaṇi //

dhautikarma purā proktaṃ ṣaṭkarmasādhane yathā 
śṛṇuṣva samanuṃ caṇḍa nāḍīśuddhir yathā bhavet //

dhauti-karma purā proktaṃ ṣaṭ-karma-sādhane yathā 
śṛṇuṣva sa-manuṃ caṇḍa nāḍī-śuddhir yathā bhavet //

upaviśyāsane yogī padmāsanaṃ samācaret 
gurvādinyāsanaṃ kṛtvā yathaiva gurubhāṣitam 
nāḍīśuddhiṃ prakurvīta prāṇāyāmaviśuddhaye //

upaviśyā asane yogī padma-āsanaṃ samācaret 
gurv-ādi-nyāsanaṃ kṛtvā yatha aiva guru-bhāṣitam 
nāḍī-śuddhiṃ prakurvīta prāṇa-āyāma-viśuddhaye //

vāyubījaṃ tato dhyātvā dhūmravarṇaṃ satejasam 
candreṇa pūrayed vāyuṃ bījaṃ ṣoḍaśakaiḥ sudhīḥ //

vāyu-bījaṃ tato dhyātvā dhūmra-varṇaṃ sa-tejasam 
candreṇa pūrayed vāyuṃ bījaṃ ṣo-ḍaśakaiḥ su-dhīḥ //

catuḥṣaṣṭyā mātrayā ca kumbhakenaiva dhārayet 
dvātriṃśanmātrayā vāyuṃ sūryanāḍyā ca recayet //

catuḥ-ṣaṣṭyā mātrayā ca kumbhakena eva dhārayet 
dvā-triṃśan-mātrayā vāyuṃ sūrya-nāḍyā ca recayet //

nābhimūlād vahnim utthāpya dhyāyet tejo vanīyutam 
vahnibījaṃ ṣoḍaśena sūryanāḍyā ca pūrayet //

nābhi-mūlād vahnim utthāpya dhyāyet tejo vanī-yutam 
vahni-bījaṃ ṣo-ḍaśena sūrya-nāḍyā ca pūrayet //

catuḥṣaṣṭyā mātrayā ca kumbhakenaiva dhārayet 
dvātriṃśanmātrayā vāyuṃ śaśināḍyā ca recayet //

catuḥ-ṣaṣṭyā mātrayā ca kumbhakena eva dhārayet 
dvā-triṃśan-mātrayā vāyuṃ śaśi-nāḍyā ca recayet //

nāsāgre śaśadhṛg bimbaṃ dhyātvā jyotsnāsamanvitam 
ṭhaṃ bījaṃ ṣoḍaśenaiva iḍayā pūrayen marut //

nāsa-agre śaśa-dhṛg bimbaṃ dhyātvā jyotsnā-samanvitam 
ṭhaṃ bījaṃ ṣo-ḍaśena eva iḍayā pūrayen marut //

catuḥṣaṣṭyā mātrayā ca [kumbhakenaiva] dhārayet 
amṛtaplāvitaṃ dhyātvā prāṇāyāmaṃ samabhyaset //

catuḥ-ṣaṣṭyā mātrayā ca [kumbhakena eva] dhārayet 
a-mṛta-plāvitaṃ dhyātvā prāṇa-āyāmaṃ samabhyaset //

[vaṃ bījaṃ śoḍaśenaiva sūryanāḍyā ca pūrayet] 
dvātriṃśena lakāreṇa dṛḍhaṃ bhāvyaṃ virecayet //

[vaṃ bījaṃ śo-ḍaśena eva sūrya-nāḍyā ca pūrayet] 
dvā-triṃśena la-kāreṇa dṛḍhaṃ bhāvyaṃ virecayet //

evaṃvidhāṃ nāḍīśuddhiṃ kṛtvā nāḍīṃ viśodhayet 
dṛḍho bhūtvāsanaṃ kṛtvā prāṇāyāmaṃ samācaret //

evaṃ-vidhāṃ nāḍī-śuddhiṃ kṛtvā nāḍīṃ viśodhayet 
dṛḍho bhūtvā āsanaṃ kṛtvā prāṇa-āyāmaṃ samācaret //

sahitaḥ sūryabhedaś ca ujjāyī śītalī tathā 
bhastrikā bhrāmarī mūrcchā kevalī cāṣṭa kumbhikāḥ //

sahitaḥ sūrya-bhedaś ca ujjāyī śītalī tathā 
bhastrikā bhrāmarī mūrcchā kevalī ca aṣṭa kumbhikāḥ //

sahitau dvividhau proktau prāṇāyāmaṃ samācaret 
sagarbho bījam uccārya nirgarbho bījavarjitaḥ 
prāṇāyāmaṃ sagarbhaṃ ca prathamaṃ kathayāmi te //

sahitau dvi-vidhau proktau prāṇa-āyāmaṃ samācaret 
sa-garbho bījam uccārya nir-garbho bīja-varjitaḥ 
prāṇa-āyāmaṃ sa-garbhaṃ ca prathamaṃ kathayāmi te //

sukhāsane copaviśya prāṅmukho vāpy udaṅmukhaḥ 
dhyāyed vidhiṃ rajoguṇaṃ raktavarṇam avarṇakam //

sukha-āsane ca upaviśya prāṅ-mukho va āpy udaṅ-mukhaḥ 
dhyāyed vidhiṃ rajo-guṇaṃ rakta-varṇam a-varṇakam //

iḍayā pūrayed vāyuṃ mātrayā ṣoḍaśaiḥ sudhīḥ 
pūrakānte kumbhakādye kartavyas tūḍḍiyānakaḥ //

iḍayā pūrayed vāyuṃ mātrayā ṣo-ḍaśaiḥ su-dhīḥ 
pūraka-ante kumbhaka-ādye kartavyas tu uḍḍiyānakaḥ //

sattvamayaṃ hariṃ dhyātvā ukāraiḥ śuklavarṇakaiḥ 
catuḥṣaṣṭyā ca mātrayā anilaṃ kumbhakaṃ caret 
kumbhakānte recakādye kartavyaṃ ca jālaṃdharam //

sattvamayaṃ hariṃ dhyātvā u-kāraiḥ śukla-varṇakaiḥ 
catuḥ-ṣaṣṭyā ca mātrayā anilaṃ kumbhakaṃ caret 
kumbhaka-ante recaka-ādye kartavyaṃ ca jālaṃ-dharam //

rudraṃ tamoguṇaṃ dhyātvā makāraiḥ kṛṣṇavarṇakaiḥ 
dvātriṃśanmātrayā caiva recayed vidhinā punaḥ //

rudraṃ tamo-guṇaṃ dhyātvā ma-kāraiḥ kṛṣṇa-varṇakaiḥ 
dvā-triṃśan-mātrayā ca eva recayed vidhinā punaḥ //

punaḥ piṅgalayāpūrya kumbhakenaiva dhārayet 
iḍayā recayet paścāt tadbījena krameṇa tu //

punaḥ piṅgalayā āpūrya kumbhakena eva dhārayet 
iḍayā recayet paścāt tad-bījena krameṇa tu //

anulomavilomena vāraṃ vāraṃ ca sādhayet 
pūrakānte kumbhakādye dhṛtaṃ nāsāpuṭadvayam 
kaniṣṭhānāmikāṅguṣṭhais tarjanīmadhyame vinā //

anu-loma-vi-lomena vāraṃ vāraṃ ca sādhayet 
pūraka-ante kumbhaka-ādye dhṛtaṃ nāsā-puṭa-dvayam 
kaniṣṭhā-a-nāmikā-aṅguṣṭhais tarjanī-madhyame vinā //

prāṇāyāmaṃ nigarbhaṃ tu vinā bījena jāyate 
vāmajānūpari nyastavāmapāṇitalaṃ bhramet 
mātrādiśataparyantaṃ pūrakumbhakarecanam //

prāṇa-āyāmaṃ ni-garbhaṃ tu vinā bījena jāyate 
vāma-jānu-upari nyasta-vāma-pāṇi-talaṃ bhramet 
mātrā-ādi-śata-pary-antaṃ pūra-kumbhaka-recanam //

uttamā viṃśatir mātrā madhyamā ṣoḍaśī smṛtā 
adhamā dvādaśī mātrā prāṇāyāmās tridhā smṛtāḥ //

uttamā viṃśatir mātrā madhyamā ṣo-ḍaśī smṛtā 
adhamā dvā-daśī mātrā prāṇa-āyāmās tridhā smṛtāḥ //

adhamāj jāyate gharmo merukampaś ca madhyamāt 
uttamāc ca bhūmityāgas trividhaṃ siddhilakṣaṇam //

adhamāj jāyate gharmo meru-kampaś ca madhyamāt 
uttamāc ca bhūmi-tyāgas tri-vidhaṃ siddhi-lakṣaṇam //

prāṇāyāmāt khecaratvaṃ prāṇāyāmād roganāśanam 
prāṇāyāmād bodhayec chaktiṃ prāṇāyāmān manonmanī 
ānando jāyate citte prāṇāyāmī sukhī bhavet //

prāṇa-āyāmāt khe-caratvaṃ prāṇa-āyāmād roga-nāśanam 
prāṇa-āyāmād bodhayec chaktiṃ prāṇa-āyāmān mana-unmanī 
ānando jāyate citte prāṇa-āyāmī sukhī bhavet //

kathitaṃ sahitaṃ kumbhaṃ sūryabhedanakaṃ śṛṇu 
pūrayet sūryanāḍyā ca yathāśakti bahirmarut //

kathitaṃ sahitaṃ kumbhaṃ sūrya-bhedanakaṃ śṛṇu 
pūrayet sūrya-nāḍyā ca yathā-śakti bahir-marut //

dhārayed bahuyatnena kumbhakena jalaṃdharaiḥ 
yāvat svedaṃ nakhakeśābhyāṃ tāvat kurvantu kumbhakam //

dhārayed bahu-yatnena kumbhakena jalaṃ-dharaiḥ 
yāvat svedaṃ nakha-keśābhyāṃ tāvat kurvantu kumbhakam //

prāṇo 'pānaḥ samānaś caudānavyānau ca vāyavaḥ 
nāgaḥ kūrmaś ca kṛkaro devadatto dhanaṃjayaḥ //

prāṇo 'pānaḥ samānaś caudāna-vyānau ca vāyavaḥ 
nāgaḥ kūrmaś ca kṛkaro deva-datto dhanaṃ-jayaḥ //

hṛdi prāṇo vahen nityam apāno gudamaṇḍale 
samāno nābhideśe tu udānaḥ kaṇṭhamadhyagaḥ 
vyāno vyāpya śarīre tu pradhānāḥ pañca vāyavaḥ //

hṛdi prāṇo vahen nityam apāno guda-maṇḍale 
samāno nābhi-deśe tu udānaḥ kaṇṭha-madhya-gaḥ 
vyāno vyāpya śarīre tu pradhānāḥ pañca vāyavaḥ //

prāṇādyāḥ pañca vikhyātā nāgādyāḥ pañca vāyavaḥ 
teṣām api ca pañcānāṃ sthānāni ca vadāmy aham //

prāṇa-ādyāḥ pañca vikhyātā nāga-ādyāḥ pañca vāyavaḥ 
teṣām api ca pañcānāṃ sthānāni ca vadāmy aham //

udgāre nāga ākhyātaḥ kūrmas tūnmīlane smṛtaḥ 
kṛkaraḥ kṣuttṛṣe jñeyo devadatto vijṛmbhaṇe 
na jahāti mṛte kvāpi sarvavyāpī dhanaṃjayaḥ //

udgāre nāga ākhyātaḥ kūrmas tu unmīlane smṛtaḥ 
kṛkaraḥ kṣut-tṛṣe jñeyo deva-datto vijṛmbhaṇe 
na jahāti mṛte kva api sarva-vyāpī dhanaṃ-jayaḥ //

nāgo gṛhṇāti caitanyaṃ kūrmaś caiva nimeṣaṇam 
kṣuttṛṣaṃ kṛkaraś caiva jṛmbhaṇaṃ caturthena tu 
bhaved dhanaṃjayāc chabdaṃ kṣaṇamātraṃ na niḥsaret //

nāgo gṛhṇāti caitanyaṃ kūrmaś ca eva nimeṣaṇam 
kṣut-tṛṣaṃ kṛkaraś ca eva jṛmbhaṇaṃ caturthena tu 
bhaved dhanaṃ-jayāc chabdaṃ kṣaṇa-mātraṃ na niḥsaret //

sarvaṃ ca sūryakaṃ bhitvā nābhimūlāt samuddharet //

sarvaṃ ca sūryakaṃ bhitvā nābhi-mūlāt samuddharet //

iḍayā recayet paścād dhairyeṇākhaṇḍavegataḥ 
punaḥ sūryeṇa cākṛṣya kumbhayitvā yathāvidhi //

iḍayā recayet paścād dhairyeṇa a-khaṇḍa-vegataḥ 
punaḥ sūryeṇa cā akṛṣya kumbhayitvā yathā-vidhi //

recayitvā sādhayet tu krameṇa ca punaḥ punaḥ 
kumbhakaḥ sūryabhedas tu jarāmṛtyuvināśakaḥ //

recayitvā sādhayet tu krameṇa ca punaḥ punaḥ 
kumbhakaḥ sūrya-bhedas tu jarā-mṛtyu-vināśakaḥ //

bodhayet kuṇḍalīṃ śaktiṃ dehānalavivardhanam 
iti te kathitaṃ caṇḍa sūryabhedanam uttamam //

bodhayet kuṇḍalīṃ śaktiṃ deha-anala-vivardhanam 
iti te kathitaṃ caṇḍa sūrya-bhedanam uttamam //

nāsābhyāṃ vāyum ākṛṣya mukhamadhye ca dhārayet 
hṛdgalābhyāṃ samākṛṣya vāyuṃ vaktreṇa dhārayet //

nāsābhyāṃ vāyum ākṛṣya mukha-madhye ca dhārayet 
hṛd-galābhyāṃ samākṛṣya vāyuṃ vaktreṇa dhārayet //

mukhaṃ praphullaṃ saṃrakṣya kuryāj jālaṃdharaṃ tataḥ 
āśakti kumbhakaṃ kṛtvā dhārayed avirodhataḥ //

mukhaṃ praphullaṃ saṃrakṣya kuryāj jālaṃ-dharaṃ tataḥ 
ā-śakti kumbhakaṃ kṛtvā dhārayed a-virodhataḥ //

ujjāyīkumbhakaṃ kṛtvā sarvakāryāṇi sādhayet 
na bhavet kapharogaś ca krūravāyur ajīrṇakam //

ujjāyī-kumbhakaṃ kṛtvā sarva-kāryāṇi sādhayet 
na bhavet kapha-rogaś ca krūra-vāyur a-jīrṇakam //

āmavātaḥ kṣayaḥ kāso jvaraplīhā na jāyate 
jarāmṛtyuvināśāya cojjāyīṃ sādhayen naraḥ //

āma-vātaḥ kṣayaḥ kāso jvara-plīhā na jāyate 
jarā-mṛtyu-vināśāya ca ujjāyīṃ sādhayen naraḥ //

jihvayā vāyum ākṛṣya udare pūrayec chanaiḥ 
kṣaṇaṃ ca kumbhakaṃ kṛtvā nāsābhyāṃ recayet punaḥ //

jihvayā vāyum ākṛṣya udare pūrayec chanaiḥ 
kṣaṇaṃ ca kumbhakaṃ kṛtvā nāsābhyāṃ recayet punaḥ //

sarvadā sādhayed yogī śītalīkumbhakaṃ śubham 
ajīrṇaṃ kaphapittaṃ ca naiva tasya prajāyate //

sarvadā sādhayed yogī śītalī-kumbhakaṃ śubham 
a-jīrṇaṃ kapha-pittaṃ ca na eva tasya prajāyate //

bhastreva lohakārāṇāṃ yathākrameṇa saṃbhramet 
tato vāyuṃ ca nāsābhyām ubhābhyāṃ cālayec chanaiḥ //

bhastra īva loha-kārāṇāṃ yathā-krameṇa saṃbhramet 
tato vāyuṃ ca nāsābhyām ubhābhyāṃ cālayec chanaiḥ //

evaṃ viṃśativāraṃ ca kṛtvā kuryāc ca kumbhakam 
tadante cālayed vāyuṃ pūrvoktaṃ ca yathāvidhi //

evaṃ viṃśati-vāraṃ ca kṛtvā kuryāc ca kumbhakam 
tad-ante cālayed vāyuṃ pūrva-uktaṃ ca yathā-vidhi //

trivāraṃ sādhayed enaṃ bhastrikākumbhakaṃ sudhīḥ 
na ca rogo na ca kleśa ārogyaṃ ca dine dine //

tri-vāraṃ sādhayed enaṃ bhastrikā-kumbhakaṃ su-dhīḥ 
na ca rogo na ca kleśa ārogyaṃ ca dine dine //

ardharātre gate yogī jantūnāṃ śabdavarjite 
karṇau nidhāya hastābhyāṃ kuryāt pūrakam uttamam //

ardha-rātre gate yogī jantūnāṃ śabda-varjite 
karṇau nidhāya hastābhyāṃ kuryāt pūrakam uttamam //

śṛṇuyād dakṣiṇe karṇe nādam antargataṃ sudhīḥ 
prathamaṃ jhiṃjhīnādaṃ ca vaṃśīnādaṃ tataḥ param 
meghaghargharabhrāmarī ca ghaṇṭākāṃsyaṃ tataḥ param //

śṛṇuyād dakṣiṇe karṇe nādam antar-gataṃ su-dhīḥ 
prathamaṃ jhiṃjhī-nādaṃ ca vaṃśī-nādaṃ tataḥ param 
megha-gharghara-bhrāmarī ca ghaṇṭā-kāṃsyaṃ tataḥ param //

turībherīmṛdaṅgādivīṇānādakadundubhiḥ 
evaṃ nānāvidho nādo jāyate nityam abhyasāt //

turī-bherī-mṛd-aṅga-ādi-vīṇā-nādaka-dundubhiḥ 
evaṃ nānā-vidho nādo jāyate nityam abhyasāt //

anāhatasya śabdasya tasya śabdasya yo dhvaniḥ 
dhvaner antargataṃ jyotir jyotir antargataṃ manaḥ //

an-āhatasya śabdasya tasya śabdasya yo dhvaniḥ 
dhvaner antar-gataṃ jyotir jyotir antar-gataṃ manaḥ //

tasmiṃs tu vilayaṃ yāti tad viṣṇoḥ paramaṃ padam 
evaṃ bhrāmarīsaṃsiddhiḥ samādhisiddhim āpnuyāt //

tasmiṃs tu vilayaṃ yāti tad viṣṇoḥ paramaṃ padam 
evaṃ bhrāmarī-saṃsiddhiḥ samādhi-siddhim āpnuyāt //

mukhe ca kumbhakaṃ kṛtvā bhruvor antargataṃ manaḥ 
saṃtyajya viṣayān sarvān manomūrcchā sukhapradā //

mukhe ca kumbhakaṃ kṛtvā bhruvor antar-gataṃ manaḥ 
saṃtyajya viṣayān sarvān mano-mūrcchā sukha-pradā //

ātmani manasaṃyogād ānandaṃ jāyate dhruvam 
evaṃ nānāvidhānando jāyate nityam abhyasāt 
evam abhyāsayogena samādhisiddhim āpnuyāt //

ātmani mana-saṃyogād ānandaṃ jāyate dhruvam 
evaṃ nānā-vidhā-ānando jāyate nityam abhyasāt 
evam abhyāsa-yogena samādhi-siddhim āpnuyāt //

bhujaṃginyāḥ śvāsavaśād ajapā jāyate nanu 
haṃkāreṇa bahir yāti saḥkāreṇa viśet punaḥ //

bhujaṃ-ginyāḥ śvāsa-vaśād a-japā jāyate nanu 
haṃ-kāreṇa bahir yāti saḥ-kāreṇa viśet punaḥ //

ṣaṭ śatāni divārātrau sahasrāṇy ekaviṃśatiḥ 
ajapāṃ nāma gāyatrīṃ jīvo japati sarvadā //

ṣaṭ śatāni divā-rātrau sahasrāṇy eka-viṃśatiḥ 
a-japāṃ nāma gāyatrīṃ jīvo japati sarvadā //

mūlādhāre yathā haṃsas tathā hi hṛdi paṅkaje 
tathā nāsāpuṭadvandve triveṇīsaṃgamāgamam //

mūla-ādhāre yathā haṃsas tathā hi hṛdi paṅka-je 
tathā nāsā-puṭa-dvandve tri-veṇī-saṃgama-āgamam //

ṣaṇṇavatyaṅgulīmānaṃ śarīraṃ karmarūpakam 
dehād bahirgato vāyuḥ svabhāvād dvādaśāṅguliḥ //

ṣaṇ-ṇavaty-aṅgulī-mānaṃ śarīraṃ karma-rūpakam 
dehād bahir-gato vāyuḥ sva-bhāvād dvā-daśa-aṅguliḥ //

śayane ṣoḍaśāṅgulyo bhojane viṃśatis tathā 
caturviṃśāṅguliḥ panthe nidrāyāṃ triṃśadaṅguliḥ 
maithune ṣaṭtriṃśad uktaṃ vyāyāme ca tato 'dhikam //

śayane ṣo-ḍaśa-aṅgulyo bhojane viṃśatis tathā 
catur-viṃśa-aṅguliḥ panthe nidrāyāṃ triṃśad-aṅguliḥ 
maithune ṣaṭ-triṃśad uktaṃ vyāyāme ca tato 'dhikam //

svabhāve 'sya gater nyūne param āyuḥ pravardhate 
āyuḥkṣayo 'dhike prokto mārute cāntarād gate //

sva-bhāve 'sya gater nyūne param āyuḥ pravardhate 
āyuḥ-kṣayo 'dhike prokto mārute ca antarād gate //

tasmāt prāṇe sthite dehe maraṇaṃ naiva jāyate 
vāyunā ghaṭasaṃbandhe bhavet kevalakumbhakaḥ //

tasmāt prāṇe sthite dehe maraṇaṃ na eva jāyate 
vāyunā ghaṭa-saṃbandhe bhavet kevala-kumbhakaḥ //

yāvajjīvaṃ japen mantram ajapāsaṃkhyakevalam 
adyāvadhi dhṛtaṃ saṃkhyāvibhramaṃ kevalīkṛte //

yāvaj-jīvaṃ japen mantram a-japā-saṃkhya-kevalam 
adya-avadhi dhṛtaṃ saṃkhyā-vibhramaṃ kevalī-kṛte //

ata eva hi kartavyaḥ kevalīkumbhako naraiḥ 
kevalī cājapāsaṃkhyā dviguṇā ca manonmanī //

ata eva hi kartavyaḥ kevalī-kumbhako naraiḥ 
kevalī ca a-japā-saṃkhyā dvi-guṇā ca mana-unmanī //

nāsābhyāṃ vāyum ākṛṣya kevalaṃ kumbhakaṃ caret 
ekādikacatuḥṣaṣṭiṃ dhārayet prathame dine //

nāsābhyāṃ vāyum ākṛṣya kevalaṃ kumbhakaṃ caret 
eka-ādika-catuḥ-ṣaṣṭiṃ dhārayet prathame dine //

kevalīm aṣṭadhā kuryād yāme yāme dine dine 
atha vā pañcadhā kuryād yathā tat kathayāmi te //

kevalīm aṣṭadhā kuryād yāme yāme dine dine 
atha vā pañcadhā kuryād yathā tat kathayāmi te //

prātar madhyāhnasāyāhne madhyarātre caturthake 
trisaṃdhyam atha vā kuryāt samamāne dine dine //

prātar madhya-ahna-sāya-ahne madhya-rātre caturthake 
tri-saṃdhyam atha vā kuryāt sama-māne dine dine //

pañcavāraṃ dine vṛddhir vāraikaṃ ca dine tathā 
ajapāparimāṇe ca yāvat siddhiḥ prajāyate //

pañca-vāraṃ dine vṛddhir vāra-ekaṃ ca dine tathā 
a-japā-parimāṇe ca yāvat siddhiḥ prajāyate //

prāṇāyāmaṃ kevalīṃ nāma tadā vadati yogavit 
kumbhake kevale siddhe kiṃ na sidhyati bhūtale //

prāṇa-āyāmaṃ kevalīṃ nāma tadā vadati yoga-vit 
kumbhake kevale siddhe kiṃ na sidhyati bhū-tale //

[[iti śrī-gheraṇḍa-saṃhitāyāṃ gheraṇḍa-caṇḍa-saṃvāde ghata-stha-yoga-prakaraṇe prāṇā3yāma-prayogo nāma pañcamo1padeśaḥ //5// ]]

sthūlaṃ jyotis tathā sūkṣmaṃ dhyānasya trividhaṃ viduḥ 
sthūlaṃ mūrtimayaṃ proktaṃ jyotis tejomayaṃ tathā 
sūkṣmaṃ bindumayaṃ brahma kuṇḍalī paradevatā //

sthūlaṃ jyotis tathā sūkṣmaṃ dhyānasya tri-vidhaṃ viduḥ 
sthūlaṃ mūrtimayaṃ proktaṃ jyotis tejomayaṃ tathā 
sūkṣmaṃ bindumayaṃ brahma kuṇḍalī para-devatā //

svakīyahṛdaye dhyāyet sudhāsāgaram uttamam 
tanmadhye ratnadvīpaṃ tu suratnavālukāmayam //

svakīya-hṛdaye dhyāyet sudhā-sāgaram uttamam 
tan-madhye ratna-dvīpaṃ tu su-ratna-vālukāmayam //

caturdikṣu nīpataruṃ bahupuṣpasamanvitam 
nīpopavanasaṃkulair veṣṭitaṃ paritā iva //

catur-dikṣu nīpa-taruṃ bahu-puṣpa-samanvitam 
nīpa-upa-vana-saṃkulair veṣṭitaṃ paritā iva //

mālatīmallikājātī$kesaraiś campakais tathā &
pārijātaiḥ sthalapadmair gandhāmoditadiṅmukhaiḥ //

mālatī-mallikā-jātī-$-kesaraiś campakais tathā &
pārijātaiḥ sthala-padmair gandhā-modita-diṅ-mukhaiḥ //

tanmadhye saṃsmared yogī kalpavṛkṣaṃ manoramam 
catuḥśākhācaturvedaṃ nityapuṣpaphalānvitam //

tan-madhye saṃsmared yogī kalpa-vṛkṣaṃ mano-ramam 
catuḥ-śākhā-catur-vedaṃ nitya-puṣpa-phala-anvitam //

bhramarāḥ kokilās tatra guñjanti nigadanti ca 
dhyāyettatra sthiro bhūtvā mahāmāṇikyamaṇḍapam //

bhramarāḥ kokilās tatra guñjanti nigadanti ca 
dhyāyet-tatra sthiro bhūtvā mahā-māṇikya-maṇḍapam //

tanmadhye tu smared yogī paryaṅkaṃ sumanoharam 
tatreṣṭadevatāṃ dhyāyed yaddhyānaṃ gurubhāṣitam //

tan-madhye tu smared yogī paryaṅkaṃ su-mano-haram 
tatra iṣṭa-devatāṃ dhyāyed yad-dhyānaṃ guru-bhāṣitam //

yasya devasya yad rūpaṃ yathā bhūṣaṇavāhanam 
tad rūpaṃ dhyāyate nityaṃ sthūladhyānam idaṃ viduḥ //

yasya devasya yad rūpaṃ yathā bhūṣaṇa-vāhanam 
tad rūpaṃ dhyāyate nityaṃ sthūla-dhyānam idaṃ viduḥ //

sahasrāramahāpadme karṇikāyāṃ vicintayet 
vilagnasahitaṃ padmaṃ dvādaśair dalasaṃyutam //

sahasra-ara-mahāpadme karṇikāyāṃ vicintayet 
vilagna-sahitaṃ padmaṃ dvā-daśair dala-saṃyutam //

śubhravarṇaṃ mahātejo dvādaśair bījabhāṣitam 
sahakṣamavalariyuṃ haṃsaśaktiṃ yathākramam //

śubhra-varṇaṃ mahā-tejo dvā-daśair bīja-bhāṣitam 
sa-ha-kṣa-ma-va-la-ri-yuṃ haṃ-sa-śa-ktiṃ yathā-kramam //

tanmadhye karṇikāyāṃ tu akathādirekhātrayam 
halakṣakoṇasaṃyuktaṃ praṇavaṃ tatra vartate //

tan-madhye karṇikāyāṃ tu a-ka-tha-ādi-rekhā-trayam 
ha-la-kṣa-koṇa-saṃyuktaṃ praṇavaṃ tatra vartate //

nādabindumayaṃ pīṭhaṃ dhyāyet tatra manoharam 
tatropari haṃsayugmaṃ pādukā tatra vartate //

nāda-bindumayaṃ pīṭhaṃ dhyāyet tatra mano-haram 
tatra-upari haṃ-sa-yugmaṃ pādukā tatra vartate //

dhyāyettatra guruṃ devaṃ vibhujaṃ ca trilocanam 
śvetāmbaradharaṃ devaṃ śuklagandhānulepanam //

dhyāyettatra guruṃ devaṃ vi-bhujaṃ ca tri-locanam 
śveta-ambara-dharaṃ devaṃ śukla-gandha-anulepanam //

śuklapuṣpamayaṃ mālyaṃ raktaśaktisamanvitam 
evaṃvidhagurudhyānāt sthūladhyānaṃ prasidhyati //

śukla-puṣpamayaṃ mālyaṃ rakta-śakti-samanvitam 
evaṃ-vidha-guru-dhyānāt sthūla-dhyānaṃ prasidhyati //

kathitaṃ sthūladhyānaṃ tu tejodhyānaṃ śṛṇuṣva me 
yaddhyānena yogasiddhir ātmapratyakṣam eva ca 
mūlādhāre kuṇḍalinī bhujagākārarūpiṇī //

kathitaṃ sthūla-dhyānaṃ tu tejo-dhyānaṃ śṛṇuṣva me 
yad-dhyānena yoga-siddhir ātma-praty-akṣam eva ca 
mūla-ādhāre kuṇḍalinī bhuja-ga-ākāra-rūpiṇī //

jīvātmā tiṣṭhati tatra pradīpakalikākṛtiḥ 
dhyāyet tejomayaṃ brahma tejodhyānaṃ tad eva hi //

jīva-ātmā tiṣṭhati tatra pradīpa-kalikā-ākṛtiḥ 
dhyāyet tejomayaṃ brahma tejo-dhyānaṃ tad eva hi //

nābhimūle sthitaṃ sūryamaṇḍalaṃ vahnisaṃyutam 
dhyāyet tejo mahad vyāptaṃ tejodhyānaṃ tad eva hi //

nābhi-mūle sthitaṃ sūrya-maṇḍalaṃ vahni-saṃyutam 
dhyāyet tejo mahad vyāptaṃ tejo-dhyānaṃ tad eva hi //

bhruvor madhye manordhve ca yat tejaḥ praṇavātmakam 
dhyāyej jvālāvalīyuktaṃ tejodhyānaṃ tad eva hi //

bhruvor madhye mana-ūrdhve ca yat tejaḥ praṇava-ātmakam 
dhyāyej jvāla-avalī-yuktaṃ tejo-dhyānaṃ tad eva hi //

tejodhyānaṃ śrutaṃ caṇḍa sūkṣmadhyānaṃ vadāmy aham 
bahubhāgyavaśād yasya kuṇḍalī jāgratī bhavet //

tejo-dhyānaṃ śrutaṃ caṇḍa sūkṣma-dhyānaṃ vadāmy aham 
bahu-bhāgya-vaśād yasya kuṇḍalī jāgratī bhavet //

ātmanā saha yogena netrarandhrād vinirgatā 
vihared rājamārge ca cañcalatvān na dṛśyate //

ātmanā saha yogena netra-randhrād vinirgatā 
vihared rāja-mārge ca cañcalatvān na dṛśyate //

śāṃbhavīmudrayā yogī dhyānayogena sidhyati 
sūkṣmadhyānam idaṃ gopyaṃ devānām api durlabham //

śāṃbhavī-mudrayā yogī dhyāna-yogena sidhyati 
sūkṣma-dhyānam idaṃ gopyaṃ devānām api dur-labham //

sthūladhyānāc chataguṇaṃ tejodhyānaṃ pracakṣate 
tejodhyānāl lakṣaguṇaṃ sūkṣmadhyānaṃ parātparam //

sthūla-dhyānāc chata-guṇaṃ tejo-dhyānaṃ pracakṣate 
tejo-dhyānāl lakṣa-guṇaṃ sūkṣma-dhyānaṃ parāt-param //

iti te kathitaṃ caṇḍa dhyānayogaṃ sudurlabham 
ātmā sākṣād bhaved yasmāt tasmād dhyānaṃ viśiṣyate //

iti te kathitaṃ caṇḍa dhyāna-yogaṃ su-dur-labham 
ātmā sa-akṣād bhaved yasmāt tasmād dhyānaṃ viśiṣyate //

[[iti śrī-gheraṇḍa-saṃhitāyāṃ gheraṇḍa-caṇḍa-saṃvāde ghata-stha-yoge sapta-sādhane dhyāna-yogo nāma ṣaṣṭho1padeśaḥ //6// ]]

samādhiś ca paraṃ tattvaṃ bahubhāgyena labhyate 
guroḥ kṛpāprasādena prāpyate gurubhaktitaḥ //

samādhiś ca paraṃ tattvaṃ bahu-bhāgyena labhyate 
guroḥ kṛpā-prasādena prāpyate guru-bhaktitaḥ //

vidyāpratītiḥ svagurupratītir $
ātmapratītir manasaḥ prabodhaḥ &
dine dine yasya bhavet sa yogī %
suśobhanābhyāsam upaiti sadyaḥ //

vidyā-pratītiḥ sva-guru-pratītir $
ātma-pratītir manasaḥ prabodhaḥ &
dine dine yasya bhavet sa yogī %
su-śobhana-abhyāsam upaiti sadyaḥ //

ghaṭād bhinnaṃ manaḥ kṛtvā aikyaṃ kuryāt parātmani 
samādhiṃ taṃ vijānīyān muktasaṃjño daśādibhiḥ //

ghaṭād bhinnaṃ manaḥ kṛtvā aikyaṃ kuryāt para-ātmani 
samādhiṃ taṃ vijānīyān mukta-saṃjño daśā-ādibhiḥ //

ahaṃ brahma na cānyo 'smi brahmaivāhaṃ na śokabhāk 
saccidānandarūpo 'haṃ nityamuktaḥ svabhāvavān //

ahaṃ brahma na ca anyo 'smi brahma eva ahaṃ na śoka-bhāk 
sac-cid-ānanda-rūpo 'haṃ nitya-muktaḥ sva-bhāvavān //

śāṃbhavyā caiva khecaryā bhrāmaryā yonimudrayā 
dhyānaṃ nādaṃ rasānandaṃ layasiddhiś caturvidhā //

śāṃbhavyā ca eva khe-caryā bhrāmaryā yoni-mudrayā 
dhyānaṃ nādaṃ rasa-ānandaṃ laya-siddhiś catur-vidhā //

pañcadhā bhaktiyogena manomūrcchā ca ṣaḍvidhā 
ṣaḍvidho 'yaṃ rājayogaḥ pratyekam avadhārayet //

pañcadhā bhakti-yogena mano-mūrcchā ca ṣaḍ-vidhā 
ṣaḍ-vidho 'yaṃ rāja-yogaḥ praty-ekam avadhārayet //

śāṃbhavīṃ mudrikāṃ kṛtvā ātmapratyakṣam ānayet 
bindu brahmamayaṃ dṛṣṭvā manas tatra niyojayet //

śāṃbhavīṃ mudrikāṃ kṛtvā ātma-praty-akṣam ānayet 
bindu brahmamayaṃ dṛṣṭvā manas tatra niyojayet //

khamadhye kuru cātmānam ātmamadhye ca khaṃ kuru 
ātmānaṃ khamayaṃ dṛṣṭvā na kiṃcid api bādhyate 
sadānandamayo bhūtvā samādhistho bhaven naraḥ //

kha-madhye kuru cā atmānam ātma-madhye ca khaṃ kuru 
ātmānaṃ khamayaṃ dṛṣṭvā na kiṃ-cid api bādhyate 
sad-ānandamayo bhūtvā samādhi-stho bhaven naraḥ //

khecarīmudrāsādhanād rasanā ūrdhvagatā yadā 
tadā samādhisiddhiḥ syād dhitvā sādhāraṇakriyām //

khe-carī-mudrā-sādhanād rasanā ūrdhva-gatā yadā 
tadā samādhi-siddhiḥ syād dhitvā sādhāraṇa-kriyām //

anilaṃ mandavegena bhrāmarīkumbhakaṃ caret 
mandaṃ mandaṃ recayed vāyuṃ bhṛṅganādaṃ tato bhavet //

anilaṃ manda-vegena bhrāmarī-kumbhakaṃ caret 
mandaṃ mandaṃ recayed vāyuṃ bhṛṅga-nādaṃ tato bhavet //

antaḥsthaṃ bhramarīnādaṃ śrutvā tatra mano nayet 
samādhir jāyate tatra ānandaḥ so 'ham ity ataḥ //

antaḥ-sthaṃ bhramarī-nādaṃ śrutvā tatra mano nayet 
samādhir jāyate tatra ānandaḥ so 'ham ity ataḥ //

yonimudrāṃ samāsādya svayaṃ śaktimayo bhavet 
suśṛṅgārarasenaiva viharet paramātmani //

yoni-mudrāṃ samāsādya svayaṃ śaktimayo bhavet 
su-śṛṅgāra-rasena eva viharet parama-ātmani //

ānandamayaḥ saṃbhūtvā aikyaṃ brahmaṇi saṃbhavet 
ahaṃ brahmeti cādvaitaṃ samādhis tena jāyate //

ānandamayaḥ saṃbhūtvā aikyaṃ brahmaṇi saṃbhavet 
ahaṃ brahmeti ca a-dvaitaṃ samādhis tena jāyate //

svakīyahṛdaye dhyāyed iṣṭadevasvarūpakam 
cintayed bhaktiyogena paramāhlādapūrvakam //

svakīya-hṛdaye dhyāyed iṣṭa-deva-sva-rūpakam 
cintayed bhakti-yogena parama-āhlāda-pūrvakam //

ānandāśrupulakena daśābhāvaḥ prajāyate 
samādhiḥ saṃbhavet tena saṃbhavec ca manonmanī //

ānanda-aśru-pulakena daśā-a-bhāvaḥ prajāyate 
samādhiḥ saṃbhavet tena saṃbhavec ca mana-unmanī //

manomūrcchāṃ samāsādya mana ātmani yojayet 
parātmanaḥ samāyogāt samādhiṃ samavāpnuyāt //

mano-mūrcchāṃ samāsādya mana ātmani yojayet 
para-ātmanaḥ samāyogāt samādhiṃ samavāpnuyāt //

iti te kathitaṃ caṇḍa samādhir muktilakṣaṇam 
rājayogaḥ samādhiḥ syād ekātmany eva sādhanam 
unmanī sahajāvasthā sarve caikātmavācakāḥ //

iti te kathitaṃ caṇḍa samādhir mukti-lakṣaṇam 
rāja-yogaḥ samādhiḥ syād eka-ātmany eva sādhanam 
unmanī saha-ja-avasthā sarve ca eka-ātma-vācakāḥ //

jale viṣṇuḥ sthale viṣṇur viṣṇuḥ parvatamastake 
jvālāmālākule viṣṇuḥ sarvaṃ viṣṇumayaṃ jagat //

jale viṣṇuḥ sthale viṣṇur viṣṇuḥ parvata-mastake 
jvālā-māla-ākule viṣṇuḥ sarvaṃ viṣṇumayaṃ jagat //

bhūcarāḥ khecarāś cāmī yāvanto jīvajantavaḥ 
vṛkṣagulmalatāvallītṛṇādyā vāri parvatāḥ 
sarvaṃ brahma vijānīyāt sarvaṃ paśyati cātmani //

bhū-carāḥ khe-carāś ca amī yāvanto jīva-jantavaḥ 
vṛkṣa-gulma-latā-vallī-tṛṇa-ādyā vāri parvatāḥ 
sarvaṃ brahma vijānīyāt sarvaṃ paśyati cā atmani //

ātmā ghatasthacaitanyam advaitaṃ śāśvataṃ param 
ghaṭād bhinnataraṃ jñānaṃ vītarāgaṃ vivāsanam //

ātmā ghata-stha-caitanyam a-dvaitaṃ śāśvataṃ param 
ghaṭād bhinnataraṃ jñānaṃ vīta-rāgaṃ vi-vāsanam //

evaṃvidhiḥ samādhiḥ syāt sarvasaṃkalpavarjitaḥ 
svadehe putradārādibāndhaveṣu dhanādiṣu 
sarveṣu nirmamo bhūtvā samādhiṃ samavāpnuyāt //

evaṃ-vidhiḥ samādhiḥ syāt sarva-saṃkalpa-varjitaḥ 
sva-dehe putra-dāra-ādi-bāndhaveṣu dhana-ādiṣu 
sarveṣu nir-mamo bhūtvā samādhiṃ samavāpnuyāt //

layāmṛtaṃ paraṃ tattvaṃ śivoktaṃ vividhāni ca 
teṣāṃ saṃkṣepam ādāya kathitaṃ muktilakṣaṇam //

laya-a-mṛtaṃ paraṃ tattvaṃ śiva-uktaṃ vi-vidhāni ca 
teṣāṃ saṃkṣepam ādāya kathitaṃ mukti-lakṣaṇam //

iti te kathitaś caṇḍa samādhir durlabhaḥ paraḥ 
yaṃ jñātvā na punarjanma jāyate bhūmimaṇḍale //

iti te kathitaś caṇḍa samādhir dur-labhaḥ paraḥ 
yaṃ jñātvā na punar-janma jāyate bhūmi-maṇḍale //

[[iti śrī-gheraṇḍa-saṃhitāyāṃ gheraṇḍa-caṇḍa-saṃvāde ghata-stha-yoga-sādhane yogasya sapta-sāre samādhi-yogo nāma saptamo1padeśaḥ samāptaḥ //7// ]]